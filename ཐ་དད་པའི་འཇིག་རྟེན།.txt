ཚ་རོང་པདྨ་ཚེ་དབང་གི་བསྒྱར་རྩོམ་ཕྱོགས་བསྒྲིགས། མདོ་སྔགས་གཞུང་ལུགས་བསྒྱུར་བའི་ནུས་པ་ཁོ་བོར་མེད།།
ཚན་རྩལ་འཕྲུལ་ཐབས་བསྒྱུར་རྒྱུའི་རྣམ་དཔྱོད་བདག་ལ་མེད།།
ལོ་ཙཱའི་མཁས་གྲལ་ཐོབ་པའི་རེ་བ་ང་ལ་མེད།།
མེད་གསུམ་བདེན་པའི་ཀློང་ནས་རང་གི་སྐད་དུ་དྲངས།།
ཐ་དད་པའི་འཇིག་རྟེན།
DifferentWorlds
1. པདྨ་ཚེ་དབང་གིས་བསྒྱུར།
ventse_pema@yahoo.co.in

ཐ་དད་པའི་འཇིག་རྟེན།
རྒྱབ་ཤོག་ཇུས་འགོད་པ།
ཚ་རོང་པདྨ་ཚེ་དབང་གི་བསྒྱུར་རྩོམ་ཕྱོགས་བསྒྲིགས།
པད་བཀོད་ཉི་མ་ཆོས་རྒྱལ།
“བསྒྱུར་ནི་བུད་མེད་ཅིག་དང་འདྲ་སྟེ།
གལ་ཏེ་དེ་ནི་མཛེས་སྡུག་དང་ལྡན་པ་
ཞིག་ཡིན་གྱུར་ཚེ།
དེ་ནི་དམ་ཚིག་དང་མི་ལྡན་ལ།
གལ་ཏེ་དེ་ནི་དམ་ཚིག་ཅན་ཞིག་ཡིན་ན།
དེ་ནི་ཕལ་ཆེར་མཛེས་སྡུག་དང་མི་ལྡན་
པ་ཞིག་ཡིན་ངེས།”
ཡུའུ་ཇན། ཡུའུ་ཏུ་ཤིན་ཀོ།
ADDRESS:
CentralUniversityof"Translation is like a
TibetanStudies
woman, Ifit is beautiful,
Sarnath,Varanasi221007,
itis not faithful. Ifitis U.P.India.
faithful, it is most cer-
tainly not beautiful.”
CONTACT:
-YevgenyYevtushenko ventse_pema@yahoo.co.in
Cellno.0091-8574964458

བསྒྱར་པ་པོའི་གཏམ།
ད་ཐེངས་ཁོ་བོའི་བསྒྱུར་རྩོམ་ཕྱོགས་བསྒྲིགས་འདི་ཉིད་དཔར་དུ་བཏབ་
པའི་རྒྱུན་རིམ་དང་དགོས་དམིགས་བཅས་ཀྱི་སྐོར་ཅུང་ཙམ་ཞུས་ན། དེ་ཡང་
བསྒྱུར་རྩོམ་འདི་ཉིད་དང་ཐོག་དཔར་དུ་བསྐྲུན་རྒྱུའི་དམིགས་ཡུལ་དང་འཆར་
གཞི་གང་ཡང་མེད་མོད། འོན་ཀྱང་རང་ཉིད་དུས་རྒྱུན་སློབ་ཞོར་དུ་སྙན་རྩོམ་
དང་། བསྒྱུར་རྩོམ། སྒྲུང་རྩོམ་ཐ་ཐོར་བཅས་འབྲི་རྒྱུར་དགའ་མོས་དང་སྤྲོ་བ་
ཅུང་ཟད་ལྡན་མཁན་ཞིག་ཡིན། དེར་བརྟེན་ཆུ་ཐིགས་བསག་པའི་རྒྱ་མཚོ་ཞེས་
པའི་དཔེ་ལྟར་ད་ཆར་རང་ཉིད་ཀྱིས་བྲིས་པའི་སྒྱུ་རྩལ་རྩོམ་རིག་ཇི་སྙེད་ཅིག་
ཆགས་འདུག་པ་མ་ཟད་ཕབ་བསྒྱུར་བྱས་པའི་སྒྲུང་རྩོམ་རྐྱང་པ་དེབ་ཚད་ལོང་པ་
ཞིག་ཆགས་འདུག་པས་འདི་ཉིད་དཔར་དུ་བཏབ་ན་རང་རེའི་སྤྱི་ཚོགས་ནང་
དབྱིན་ཡིག་མ་ཤེས་མཁན་རྣམས་ཀྱིས་ཕྱི་གླིང་གི་རྩོམ་རིག་གི་བྲོ་བ་ཅུང་ཟད་
མྱོང་ཕྱིར་དང་། དེ་བཞིན་གཞི་རིམ་སློབ་གྲྭ་དང་རྒྱ་གར་མཐོ་སློབ་ཁག་ཏུ་
འགྲིམ་བཞིན་པའི་བོད་ཕྲུག་ན་གཞོན་གྲོགས་པོ་རྣམས་ལ་ཅུང་ཟད་ཕན་སྲིད་སྙམ་
པའི་བཅོས་མིན་གྱི་ཀུན་སློང་ཞིག་གི་ས་བོན་ལས་བྱུང་བ་ཡིན་
དེ་ལྟར་ནའང་རང་ཉིད་ནི་སྐྱེ་སྦྱང་གི་ཤེས་རབ་དམན་པ་དང་རྩོམ་རྩལ་གྱི་
ཁོ་ལག་མ་རྒྱས་པའི་བྱིའུ་ཕྲུག་སྒྲེན་པོ་ཐང་སྟོང་དུ་ལྷུང་འདྲའི་སློབ་མ་གྲལ་མཐའ་
འཛིན་པ་ཞིག་ཡིན་དུས་འདི་ཉིད་དཔར་དུ་བཏབ་རྒྱུའི་གདེངས་སྤོབས་གང་ཡང་
མེད་པ་མ་ཟད། ཐ་ན་རང་ཉིད་ཀྱང་ངོ་གནོང་པའི་རྒྱུ་ལས་མ་འདས་སྙམ་ནས་རེ་
ཞིག་བཏང་སྙོམས་སུ་བཞག་ནས་ལོ་ཡི་འཁོར་མོ་ཡུག་ཏུ་འདས་པ་ཡིན་མོད།
འོན་ཀྱང་ལན་གཅིག་ཕྱིར་འདངས་ཤིག་རྒྱགས་སྐབས་བཏང་སྙོམས་དང་

ལེ་ལོ་ནི་ཡར་རྒྱས་ཀྱི་འགག་རྩ་གཙོ་བོ་དེ་ཡིན་པར་ཤེས་དུས། ད་ཐེངས་ངས་
ཅིས་ཀྱང་འགག་འཕྲང་དེ་ལས་བརྒལ་ནས་མདུན་མཆོང་གི་གོམ་པ་དང་པོ་དེ་
ཡར་རྒྱས་ཀྱི་རྨངས་གཞི་ལ་དམིགས་ནས་ཚོད་ལྟ་ཐེངས་ཤིག་བྱས་པ་ཡིན་ལ།
ཕྱོགས་གཞན་ཞིག་ནས་བསམ་བློ་བཏང་ན། དུས་ཚོད་ནི་འདའ་ཤག་ཤག་དང༌།
སློབ་ཕྲུག་གི་དུས་ཡུན་ནི་ཕྱིར་ལོག་བྱ་རྒྱུ་མེད་པ་མ་ཟད། དབྱིན་ཇིའི་རྩོམ་པ་པོ་
གྲགས་ཅན་ཤ་སི་ཕི་ཡིས་མི་ཚེའི་གནས་རིམ་བདུན་ཏུ་འཇོག་པ་ཇི་བཞིན་གནས་
རིམ་རེ་རེའི་ནང་དུ་འཁྲབ་ཚན་རེ་རེ་འཁྲབ་མ་ཐུབ་ཚེ་དེ་ནི་ཆེས་རྗེས་ལུས་ཡིན་
པས་དེ་ལ་བག་འཁུམ་བྱེད་རིན་ཅི་ཡོད་སྙམ། མ་ཟད་གནས་ཚད་ལོང་མིན་ཞེས་
པ་ནི་ལྟོས་ས་ལྟོས་ཕྱོགས་ཀྱི་ཐོག་ནས་བཞག་དགོས་པ་ལས་མཐའ་གཅིག་ཏུ་ངེས
པ་གང་ཡང་མེད་སྙམ། མ་ཟད་རང་རེའི་སྤྱི་ཚོགས་ཆུང་ཆུང་འདིའི་ནང་དུ་
གཞན་ལ་ལྟ་བའི་མིག་ཡོད་ཀྱང་རང་ཉིད་ལྟ་བའི་མེ་ལོང་དགོས་ཞེས་པ་དེ་ཉིད་
བརྗེད་སོང་བའི་དབང་གིས་ལག་པ་ལས་སྙུ་གུ་རིང་བ་དང་ཁ་ལས་ལྕེ་རིང་སོང་བ་
ལྟ་བུ་ཞིག་ཡིན་པ་ནི་རང་རེའི་ཁ་དཔེ་ལ“མི་ཁ་སངས་རྒྱས་ཀྱིས་ཀྱང་མི་ཆོད་
”ཅེས་པ་དེ་ཇི་ལྟར་མི་བདེན་ནམ།
གང་ལྟར་ཡང་མི་ལོ་འདི་དག་གི་རིང་སྙན་དེབ་འདྲ་མིན་ཞིག་རང་རེའི་
སྤྱི་ཚོགས་ཀྱི་གྲུ་གར་འདིར་ཆར་རྗེས་ཀྱི་ཤ་འོད་བཞིན་བརྡོལ་བཞིན་ནའང་།
བསྒྱུར་རྩོམ་དང་སྒྲུང་རྩོམ་ནི་ཉིན་མོའི་སྐར་མ་ལྟར་ཧ་ཅང་གི་དཀོན། གཞན་
ཡང་དེང་དུས་རང་མི་རིགས་ལ་དགོས་མཁོ་ཅན་གྱི་ཆབ་དཔལ་རིག་གསུམ་གྱི་
ཤེས་བྱའི་གནས་མང་པོ་ཞིག་ནང་འདྲེན་བྱེད་མ་ཐུབ་པའི་སྟོང་ཆ་ཆེན་པོ་ཞིག་
ལྷག་ཡོད་ནའང༌། དེ་ལས་ལྡོག་སྟེ་བཤད་ན་རང་སྐད་ནས་ཕྱི་གླིང་སྐད་དུ་ཕར་

ཕབ་བསྒྱུར་བྱས་པ་ལྡབ་ཁ་ཤས་ཀྱི་མང་བ་ཆགས་ཡོད་པ་ནི་མིག་ལྡན་ཀུན་གྱིས་
མཐོང་གསལ་རེད། མི་སྒེར་ཚུགས་ཀྱི་འཚོ་བ་དང་འཕྲལ་སེལ་གྱི་ལྟོ་གོས་ལ་
བསམ་ཚེ་འདི་ནི་གྱ་ནོམས་པའི་འཚོ་བའི་རྒྱབ་བརྟེན་དང་མི་ཚེའི་མདུན་ལམ་
མཆོག་ཏུ་གྱུར་པ་ཞིག་རེད་ཅེས་བརྗོད་ན་བརྫུན་དུ་འགྲོ་མི་སྲིད། འོན་ཀྱང་རང་
མི་རིགས་ཀྱི་སྐད་ཡིག་དང་འབྱུང་འགྱུར་གྱི་མི་རབས་ཕྱི་མ་དག་ལ་བསམ་ན་འདི་
ནི་གསབ་ཏུ་མེད་པའི་ཚབ་ཆེ་བའི་གྱོང་གུད་ཆེན་པོ་ཞིག་རེད་སྙམ། དེ་ལས་
ལྡོག་ཏེ་དེང་གི་ཆར་རང་སྐད་དུ་ངལ་བ་བརྒྱ་ཕྲག་གིས་སྒོ་ནས་བསྒྱུར་ནའང་ཁེ་
བཟང་མེད་པ་མ་ཟད་ད་དུང་ཐ་སྔུག་ན་མ་རྩ་ཡང་ལོན་གྱི་མེད་པ་ནི་ཉེ་རབས་ཀྱི་
རང་རེའི་བོད་ཀྱི་རྩོམ་པ་པོ་དང་ལོ་ཙཱ་བ་རྣམས་ལ་འཕྲད་བཞིན་པའི་དཀའ་ངལ་
ཞིག་ཏུ་འཁུམས། མ་ཟད་དེང་གི་ཆར་རང་མི་རིགས་ཀྱི་བླ་སྲོག་གྱུར་པའི་བོད་
ཀྱི་སྐད་ཡིག་ལ་དོ་ཁུར་དང་འབྲི་ཀློག་གི་སྦྱང་པ་བྱེད་མཁན་ནི་ལོ་རེ་བཞིན་མར་
ངོའི་ནག་ཟླ་ལྟར་ཇེ་ཉུང་དང་ཇེ་སྡུག་ཏུ་འགྲོ་བཞིན་པ་ནི་མངོན་གསལ་རེད། དེ་
ལྟར་ནའང་རྩོམ་འབྲི་བ་ནི་རང་གི་སྤྲོ་སྣང་མཚོན་ཆེད་ཡིན་པས་སུ་ལའང་ལེ་ཁག་
བྱེད་མི་ཉེན་ལ་བྱེད་པའི་དགོས་པ་ཡང་མ་མཆིས།
སྤྱིར་ནས་བཤད་ན་ཕབ་བསྒྱུར་བྱེད་རྒྱུ་ནི་གསར་རྩོམ་བྱེད་པ་ལས་
ཀྱང་ཧ་ཅང་གི་དཀའ་ཁག་ཆེ་བ་ཞིག་རེད། ༼ཡིད་མ་ཆེས་ན་ཁྱོད་ཀྱིས་ཚོད་ལྟ
ཐེངས་གཅིག་བྱེད་དང་མཁྱེན་ངེས་རེད།༽ གང་ལ་ཞེ་ན་ཕབ་བསྒྱུར་ནི་མ་ཡིག་
གི་སྒྲོམ་གཞི་ཇི་ལྟར་བ་བཞིན་བསྲེ་སླད་མེད་པར་རང་སོར་བཞག་དགོས་པ་ལས་
དཀའ་ས་ནས་འཕྲི་བ་དང་སླ་ས་ནས་བསྣན་ཆོག་པའི་རང་རྩོམ་གྱི་བྱ་བ་ཞིག་
གཏན་ནས་མིན། མདོར་ན་སྐད་ཡིག་གཞན་ཞིག་ནང་ཡོད་པའི་ཆ་ཚང་ལ་མ་

ནོར་བའི་བརྗོད་བྱ་གང་ཞིག་སྐད་ཡིག་མི་འདྲ་བ་ཞིག་གི་ནང་དུ་ཚུར་བསུ་བའམ་
ཕབ་ལེན་བྱེད་དགོས་དུས་དཀའ་ངལ་ཇི་སྙེད་གཅིག་འཕྲད་ངེས་ཡིན་པ་ནི་བརྗོད་
མེད་རེད། ཕྲན་ལྟ་བུ་ཉམས་མྱོང་དབེན་པ་ཞིག་ལ་ཆ་མཚོན་ན་དང་ཐོག་ཐ་སྙད་
ལ་རྨོངས་དང་། བར་དུ་ནང་དོན་ལ་རྨོངས་པ། མཐའ་མ་བསྒྱུར་ལ་རྨོངས་པ་
སོགས་རྨོངས་པ་གསུམ་གྱི་སྒོ་ནས་མཚམས་རེ་ཤོག་ལྷེ་རེ་བསྒྱུར་བ་ལའང་ཆུ་
ཚོད་རེ་འགོ་བའང་ཡོང་གི་འདུག དེ་ལྟར་ནའང་དོན་བསྒྱུར་དང་ཐད་བསྒྱུར་
གཉིས་ཀའི་ལམ་ནས་མ་ཡིག་ཇི་ལྟར་བ་རང་སོར་བསྒྱུར་བ་ཡིན་པས། ནང་དོན་
ལ་ཡེ་ནས་འགལ་བ་མེད་ཅེས་བརྗོད་ཐུབ་ཀྱང་། ཐད་བསྒྱུར་དབང་གིས་བོད་སྐད་
ནང་སྡེབ་སྦྱོར་ཉམས་པའི་སྐྱོན་ལ་སོགས་རང་ཉིད་ཉམས་མྱོང་དམན་པའི་རྐྱེན་
གྱིས་བྱུང་ཡོད་སྲིད་ན་གྲིབ་གཟུགས་བཞིན་འབྲལ་མེད་དུ་གནས་པའི་སྙིང་ཉེ་
བའི་ཀློག་པ་པོ་རྣམས་ལ་བཟོད་གསོལ་ཞུ་རྒྱུ་ལགས།
འདིར་ཡོད་བསྒྱུར་རྩོམ་ཁག་ནི་རང་གིས་དྲག་འདེམས་བྱས་པའི་ཁུལ་
ཡིན་ལ། ཕལ་མོ་ཆེར་ནི་རྩོམ་པ་པོ་མིང་གྲགས་ཅན་གྱིས་བརྩམས་གནང་བ་ཤ་
སྟག་ཡིན་པ་མ་ཟད་རྒྱ་གར་རྒྱལ་ཡོངས་ཀྱི་གཞི་རིམ་སློབ་གྲྭ་དང་མཐོ་སློབ་ཁག་
གི་སློབ་ཚན་ཡང་བྱེད་མུས་རེད། ནང་དོན་ཐད་ཅུང་ཟད་ཞུས་ན། འདིར་ཡོད་
བསྒྱུར་རྩོམ་མང་ཆེ་བ་ནི་མིའི་དབར་གྱི་འདུ་ཤེས་དང༌། བརྩེ་དུང་། སེམས་
ཁམས། སྤྱི་ཚོགས་ཀྱི་འཚོ་བ་སོགས་མཚོན་ཡོད། ལེགས་སྐྱེས་ལྟ་བུ་མཚོན་ན་
ཕུ་ནུ་གཉིས་ཀྱི་དབར་བརྩེ་དུང་དང་འདུ་ཤེས་ཟབ་མོའི་ལམ་ནས་སྤྱི་ཚོགས་ཀྱི་
གནས་བབ་དང་མིའི་རིགས་ཀྱི་བསམ་བློའི་འཁྱེར་སོ་མཚོན་ཡོད། མེ་ཏོག་གི་
རིན་ཐངནི་དབྱིན་ཡུལ་གྱི་འཚོ་བའི་གནས་སྟངས་ལ་རྩོམ་པ་པོས་ཤུགས་ལ་ཟུར་

ཟ་དང་འཁང་ར་བྱས་ཡོད། རྒྱུ་མཚན་ནི་དབྱིན་ཇི་བས་རྒྱ་གར་ལ་འཛིན་པའི་
རྣམ་རྟོག་དེ་དོན་དངོས་ཐོག་དབྱིན་ཇི་བ་ཚོ་ཡང་རྣམ་རྟོག་གི་རྒྱ་ལས་གྲོལ་མེད་
པ་མ་ཟད། དབྱིན་ཡུལ་གྱི་མི་སེར་དཀྱུས་མ་ཚོའི་འཚོ་བའི་གནས་བབ་ནི་རྒྱ་གར་
བ་ལས་ལྷག་པ་ཞིག་མིན་པའི་འགྲེལ་བརྗོད་གསལ་པོ་བྱས་ཡོད། མི་མངོན་པར་
འཐབ་འཛིན་ནི། ཧྥ་རན་སིའི་ཚན་རིག་པ་པེ་སི་ཀྲའུས་ཁྱི་སྨྱོན་གྱི་རྨུགས་པ་ལས་
བྱུང་བའི་དུག་ནད་ཀྱི་གཉེན་པོ་བཀག་འགོག་སྨན་ཇི་ལྟར་གསར་གཏོད་བྱེད་
མིན་གྱི་སྐོར་དངོས་བྱུང་གནས་ཚུལ་རྣམས་ར་སྤྲོད་བྱས་འདུག འདི་ནི་སྦ་ཎ་རཱ་
སཱི་ཧིན་རྡུའི་གཙུག་ལག་སློབ་ཁང་ཆེན་མོའི་( B.H.U)དབྱིན་ཡིག་སློབ་དེབ་
ལས་བདམ་ཞིང་བསྒྱུར། རོ་མིའོ་དང་ཇུ་ལི་ཡ་ཊ་ནི་། དབྱིན་ཇིའི་རྩོམ་པ་པོ་
གྲགས་ཅན་ཝི་ལིམ་ཤ་སི་ཕིར་གྱིས་བརྩམས་གནང་བའི་འཛམ་གླིང་ཤར་ནུབ་
ཀུན་ལ་ས་ཁྱབ་རྡོ་ཁྱབ་ཀྱི་གཞོན་ནུ་ཕོ་མོ་ཟུང་གི་བརྩེ་དུང་གི་འཁྲབ་གཞུང་
གྲགས་ཅན་དེ་ཉིད་ཉུང་བསྡུས་དང་བསྐྱར་བཤད་ཀྱི་ལམ་ནས་བྲིས་པ་ཞིག་རེད།
བོར་སོང་བའི་བདག་གི་ཨ་སྒོར་ནི་རྩོམ་པ་པོས་རང་གི་གྲོགས་པོ་ཀྲོ་ཌི་ལ་ཨ་
སྒོར་གཅིག་གཡར་ཡོད་པ་དེ་ཉིད་སེམས་ལ་ཡང་ཡང་འཆར་བཞིན་ནའང་ཁོང་
གི་གྲོགས་པོས་བུ་ལོན་འཇལ་རྒྱུ་ནི་དགུན་གྱི་ཁུ་བྱུག་ལྟར་གྲགས་འགུལ་ཅི་ཡཡང་
མེད་པ་སོགས། མདོར་ན་སྤྱི་ཚོགས་ནང་དུ་དྲང་བདེན་མིན་པའི་གནས་སྟངས་ལ་
ཟུར་ཟ་དང་འཕྱ་སྨོད་བྱས་ཡོད་མ་ཟད། མི་རྣམས་ཀྱིས་བུ་ལོན་གཙང་འཇལ་
བྱེད་དགོས་པའི་བསླབ་བྱ་ཡང་བྱས་ཡོད། རྩོམ་ཐུང་འདི་ཡང་ཧིན་དྷུའི་གཙུག་
ལག་སློབ་ཁང་གི་དབྱིན་ཡིག་སློབ་ཚན་དུ་འཇོགས་ཡོད། ཁང་མིག་བདུན་པ་
དང༌། ལྕམ་རོ་ཇིར་ལགས་ཀྱི་སྐྱེས་སྐར་ལ་འཚམས་ཤོགཅེས་པའི་སྒྲུང་ཐུང་

གཉིས་པོ་ནི་རྣམ་དཔྱོད་འབུར་དུ་ཐོན་པའི་གདོན་འདྲེའི་སྒྲུང་ཐུང་ཞིག་རེད། ཐ་
དད་པའི་འཇིག་རྟེན་ནི། རྩོམ་པ་པོ་མ་གྷ་རད་ཏྲ་ཇོན་སོན་གྱིས་བརྩམས་གནང་
བའི་དེབ་ཆུང་ཞིག་ཡིན་པ་མ་ཟད། དེའི་ནང་དོན་ཧྲིལ་པོ་ནི་བུད་མེད་ལོ་ཆུང་
ལྐུགས་མ་ཞིག་གི་བརྗོད་བྱའི་ལམ་ནས་མོའི་སེམས་ཁམས་དང་བརྩེ་དུང་བཅས་
ཀྱི་སྐོར་བཀོད་འབྲི་བྱས་ཡོད། དེབ་འདིའི་ཁ་བྱང་ནང་ལྟར་མོའི་འཇིག་རྟེན་ནི་
འཇིག་རྟེན་གཞན་ཞིག་སྟེ། མོ་རང་འོན་པ་ཡིན་པར་བརྟེན། མོའི་འཇིག་རྟེན་
ན་སྙན་འཇེབས་ལྡན་པའི་བྱིའུའི་གསུང་སྐད་མེད་ལ། ཀུ་ཅོར་གྱི་ཁེངས་པའི་
ལམ་བཟོ་བ་ཡང་མེད་པས་སོ། འོན་ཀྱང་མོ་རང་དགའ་སའི་གསར་བུ་དེ་ནི་ཐོས་
འཛིན་གྱི་འཇིག་རྟེན་གཞན་ཞིག་ན་སྡད་ཡོད་པ་བཅས་མཚམས་སྦྱོར་གྱི་ཚུལ་དུ་
མདོར་བསྡུས་སུ་བཀོད་པ་ལགས།
བསྒྱུར་རྩོམ་འདི་ཉིད་དཔར་དུ་བསྐྲུན་ཐུབ་པ་ལ་ཤིན་ཏུ་ནས་བཀའ་
དྲིན་ཆེ་བའི་གངས་ཅན་བོད་ཀྱི་བརྡ་སྤྲོད་སྨྲ་བ་དང་ལོ་ཙཱ་བ་ཆེན་པོ་ན་ག་སངས་
རྒྱས་བསྟན་དར་མཆོག་རང་ཅག་ཝཱཎ་མཐོ་སློབ་ཏུ་དགེ་རྒན་འོས་སྦྱོང་བ་རྣམས་
ལ་སློབ་འཁྲིད་གནང་དུ་ཕེབས་སྐབས་གུས་པའི་རེ་ཞུས་ལྟར་མ་དཔེ་དང་ལྷན་དུ་
མཚུངས་བསྡུར་གྱིས་ཞུ་དག་མཐིལ་ཕྱིན་པ་གནང་བར་བཀའ་དྲིན་བླ་མེད་དུ་ཆེ་
ཆེ་ཞུ་བཞིན་ཡོད། མ་ཟད་རྒན་ལགས་མཆོག་ལ་དུས་ཚོད་ཀྱི་ཁོམ་པ་གཏན་ནས་
མེད་ནའང་ལྷག་བསམ་ཟོལ་མེད་ཀྱི་ཐོག་ནས་ཐ་ན་མཚན་མོ་ཆུ་ཚོད་བཅུ་གཉིས་
བར་བཞུགས་ནས་ཞུ་དག་གནང་བར་སྙིང་ཐག་པ་ནས་བཀའ་དྲིན་ཆེ་ཆེ་ཞུ་བཞིན་
མཆིས།
གཞན་ཡང་གཙུག་ལག་སློབ་ཁང་གི་བརྡ་སྤྲོད་སྨྲ་བ་རྒན་ལྷག་པ་ཚེ་རིང་

མཆོག་གིས་མི་མངོན་པར་འཐབ་འཛིན་དང་གདོན་འདྲེའི་སྒྲུང་ཐུང་གཉིས་པོར་
ཞུ་དག་ལེགས་པ་གནང་བར་སྙིང་དབུས་ནས་བཀའ་དྲིན་ཆེ་ཞུ་དང་སྦྲགས། དེ་
བཞིན་དེབ་གཞི་དང་རྒྱབ་ཤ་ཇུས་འགོད་གནང་མཁན་འཛིན་གྲོགས་ཉི་མ་ཆོས་
རྒྱལ་ལགས་ནས་སྒྲོན་མེའི་དུས་སྟོན་༼དྷི་ཝ་ལི༽གྱི་གུང་སེང་གི་དུས་ཚོད་ཕང་
མེད་དུ་བཏང་ནས་ཁོ་བོའི་རེ་འདོད་ལྟར་དེབ་གཟུགས་ལེགས་པར་བསྐྲུན་པར་
བཀའ་དྲིན་བླ་ལྷག་ཏུ་ཆེ་ཞུ། མཐར་དོན་དེབ་འདིའི་འགྲོ་གྲོན་ཡོངས་རྫོགས་
རང་གི་ཡབ་ཆེན་སངས་རྒྱས་འཕྲིན་ལས་མཆོག་གིས་ཕ་ཡུལ་ནས་གཏོང་གནང་
མཛད་པར་སྒོ་གསུམ་གུས་པས་བཀའ་དྲིན་སྙིང་དབུས་འབུལ།
མ་ཟད་རང་ཉིད་ལ་སྔ་ཕྱི་བར་གསུམ་དུ་ཤེས་ཡོན་གྱི་འགྲོ་གྲོན་གཏོང་
མཁན་མ་ཡུམ་བོད་ཁྱིམ་སློབ་གྲར་གཙོས་ལེགས་ཉེས་ཀྱི་རྣམ་པར་རབ་ཏུ་འབྱེད་
པའི་ཤེས་རབ་ཀྱི་གནང་བ་སྩོལ་མཁན་དགེ་བའི་བཤེས་གང་ན་སུ་བཞུགས་པ་
མཐའ་དག་ལ་སྒོ་གསུམ་གུས་པས་སྙིང་དབུས་ནས་འདུད།
མཐར་དེབ་ཆུང་འདིའི་ལེགས་ཉེས་བླང་དོར་གྱི་ཆ་ཕྲ་མོ་ཅི་མཆིས་སྙིང་ཉེ་
བའི་ཀློག་པ་པོ་ཚོས་དགེ་སྐྱོན་གྱི་བཀའ་སློབ་ཅི་ནས་ཀྱང་བསྩལ་གནང་ཡོང་བའི་
རེ་བ་དང་བཅས། བསྒྱུར་པ་པོས་དྲང་སྲོང་ལྷུང་བའི་ནགས་འདབས་སུ་བྱིངས་
ཆགས་པའི་ཝཱཎའི་གཙུག་ལག་སློབ་ཁང་གི་པདྨ་སམ་བྷ་བའི་བུའི་ཁང་ཚན་གྱི་
རང་ཤག་ཏུ་ཕྱི་ལོ་༢༠༡༡ ཟླ་བ་༨ཚེ་༢སྟེ་མང་གཙོ་ཉིན་མོའི་ཉི་ཤར་ལ་སྦྱར་བ་
དགེའོ། །

དཀར་ཆག
སྟོད་ཆ།
་༡ལེགས་སྐྱེས།
མེ་ཏོག་གི་རིན་ཐང་།་་་༡༣
རོ་མིའོ་དང་ཇུ་ལི་ཡཊ།
བོར་སོང་བའི་བདག་གི་ཨ་སྒོར། ་་་་་་་༦༡
པ་་་་་༦
ཁང་མིག་བདུན་པ།
༧༣ལྕམ་རོ་ཇིར་ལགས་ཀྱི་སྐྱེས་སྐར་ལ་འཚམས་ཤོག
མི་མངོན་པར་འཐབ་འཛིང༌། ཚན་པ་དང་པོ། ༨༠
མི་མངོན་པར་འཐབ་འཛིང༌། ཚན་པ་གཉིས་པ། ༨༧

ཐ་དད་པའི་འཇིག་རྟེན།
སྨད་ཆ།
ལེའུ་དང་པོ། རྒྱུད་སྐུད་སྟེང་གི་སོར་མོ། ༩༢
ལེའུ་གཉིས་པ། ཉོ་ཆ་བརྒྱབ་པ། ༩༦
ལེའུ་གསུམ་པ། ངའི་གྲོགས་མོ་ཡག་ཤོས།་༡༠༡
ལེའུ་བཞི་པ། ཐུགས་སྤྲོ།་༡༠༤
ལེའུ་ལྔ་པ། གངས་རྩེད།་་་་༡༠༧
ལེའུ་དྲུག་པ། དཔྱིད་ཀའི་གཙང་སྦྲ། ་༡༡༢
ལེའུ་བདུན་པ། དགའ་རོགས་གསར་པ། ་་༡༡༦
ལེའུ་བརྒྱད་པ། གྱོན་གོས་དམར་པོ་བཀླུབས་པའི་བུ་མོ། ༡༢༢
ལེའུ་དགུ་པ། པི་ཙ་དང་ལབ་གླེང་་་་་་་༡༢༨
ལེའུ་བཅུ་པ། ཇིམ་གྱི་རོལ་དབྱངས་ཚོགས་པ། ་་་༡༣༣
ལེའུ་བཅུ་གཅིག་པ། རྟག་བརྟན་གྱི་བདེ་སྐྱིད། ་་༡༣༩

厄
18

ཐ་དད་པའི་འཇིག་རྟེན།
ལེགས་སྐྱེས།
TheTribute
༡༽ ང་རང་ལས་ཁུངས་ཀྱི་སྒྲོག་རྩེའི་མདུན་དུ་འབྱོར་མ་ཐག་ངའི་མིག་མདའ་
འཕྲིན་ཡིག་གཅིག་གི་ཐོག་ཏུ་འགོག་སོང་། འདི་ནི་ཆ་རྒྱུས་ཡོད་པ་ཞིག་སྟེ། ཡིག་གཟུགས་
ཤིན་ཏུ་ཆུང་བའི་བདག་གི་ཕུ་བོ་བགྲེས་པའི་འཕྲིན་ཡིག་རེད། དུས་ཡུན་རིང་པོ་ཞིག་གི་
རྗེས་སུ་ཁོང་གིས་ང་ལ་བྲིས་པ་རེད། ཡ་མཚན་པ་ཞིག་ལ་ངས་ཀྱང་དུས་དེ་ཙམ་རིང་ཁྱིམ་
དུ་འཕྲིན་གཅིག་ཀྱང་གཏོང་མ་ཐུབ།
༢༽ ང་རང་སློབ་ཕྲུག་ཡིན་པའི་སྐབས་སུ་འདི་ནི་ཕལ་ཆེ་རྒྱུན་ལྡན་གྱི་བྱེད་
སྒོ་ལྟར་ཏེ། ང་རང་ཆེས་ཐག་རིང་གི་འཕྲང་ལམ་དོག་མོ་རླངས་འཁོར་དུ་བསྡད་ནས་
ཁྱིམ་དུ་བསྐྱོད་བཞིན། དཀའ་ཚེགས་ཆེ་བའི་འགྲིམ་འགྲུལ་ལ་ངལ་བ་གཏན་ནས་བྱས་
མ་མྱོང་། ངའི་ཁྱིམ་དང་། ངའི་གྲོང་ཚོ། ཁོང་ཚོས་ང་རང་ཡིད་གཏད་བྲལ་བའི་གྲོང་
ཁྱེར་གྱི་འཚོ་བ་ལས་ཕྱིར་ལྡོག་ཐབས་བྱེད། ད་སྐབས། དུས་འགྱུར་ཟིན་ལ་ཁོ་བོ་ཡང་
འགྱུར་ཟིན་པས་ང་རང་འདི་ལ་གོམས་འདྲིས་སུ་གྱུར་འདུག སྡོམ་ཐག་མང་པོ་ཞིག་ངའི་
ཕྱོགས་སུ་ཆགས་འདུག ང་ནི་མཐོང་མེད་ཀྱི་དུས་ཚོད་དང་ཚོང་ལས་ཀྱིས་འདེད་པ་རེད།
ངའི་སློབ་སྦྱོང་བྷུ་བྷན་ཎིས་ཝར་༼ཨོ་རི་ས་མངའ་སྡེའི་རྒྱལ་ས༽བྱས་པ་དང་ངའི་ལས་ཀ་
ཡང་འདི་ནས་རག་པ་ཡིན་པས། ད་བར་མི་ལོ་ཧྲིལ་པོ་གཉིས་ཀྱི་དུས་ཡུན་ནང་ངས་ཁྱིམ་
ཚང་གཅིག་ཀྱང་དྲན་མ་མྱོང་། ཨ་མས་འཕྲིན་ཡིག་མང་པོ་ཞིག་གི་ནང་ངས་མོ་ལ་ཡིག་
ལན་འབྲི་ཡི་མེད་ཚུལ་དང་། མ་ཟད་ཨ་མ་ལགས་ཀྱིས་ང་ཆང་ས་མ་རྒྱག་གོང་གི་གནས་
ཚུལ་རྣམས་ཕྱིར་དྲན་དུ་བཅུག
༣༽ ཡིན་ནའང༌། ངས་དུས་ནམ་ཡང་རང་ཉིད་ལ་འཁྲིལ་བའི་གློ་སྙིང་ཚིམ་
1

པདྨ་ཚེ་དབང་གི་བསྒྱུར་རྩོམ་ཕྱོགས་བསྒྲིགས།
པའི་ཉག་མ་རེ་རེ་ལས་ཕྱི་ལྡོག་ཐབས་གཏན་ནས་བྲལ། ངས་ཁ་ཁུ་སིམ་མེར་རང་ཉིད་
ལས་བྲེལ་ཆེ་ཚུལ་བརྗོད་པས། ད་གཟོད་ཨ་མ་ལགས་ཀྱིས་ང་ལ་རྙོག་དྲ་གང་ཡང་མ་བཤད།
ཕལ་ཆེར་མོས་ངའི་གནས་བབ་ཤེས་རྟོགས་བྱུང་བ་འདྲ།
༤༽ སྤྱིར་བདག་གི་ཕུ་བོ་བགྲེས་པས་ང་ལ་འཕྲིན་ཡིག་མི་འབྲི་ཁར། ཁོང་
ལ་ངའི་ས་ནས་གང་ཡང་དགོས་མཁོ་མེད་ངེས་རེད། ཁོང་གིས་དུས་ནམ་ཡང་རང་ཉིད་
ནི་ཕུ་བོ་ཞིག་གི་འདུ་ཤེས་བཅངས་ནས་ངའི་ས་ནས་གང་ཡང་ཚབ་མཚོན་བླངས་མ་མྱོང་།
འདས་ཟིན་པའི་ངའི་སློབ་ཕྲུག་གི་དུས་ཡུན་ནང་ཁོང་ལ་རེ་འདུན་གཅིག་རང་ཡོད་པ་དེ་
ནི་ང་རང་མི་བཟང་པོ་ཞིག་བྱེད་རྒྱུ་དེ་རེད། ང་ཁྱིམ་དུ་སྡོད་སྐབས་ང་ཚོའི་ཁྱིམ་རྒྱབ་
ཏུ་ཡོད་པའི་མཚེའུ་ལས་ཁོང་གིས་ཉ་འཛིན་ནས་རང་གི་ཆུང་མ་ལ་ཟས་ཞིམ་པོ་ཞིག་སྟ་
གོན་གྱིས་ཟེར་བ་ནི་ང་རང་ཉ་ཤར་དགའ་བས་རྐྱེན་གྱི་རེད། སྐབས་རེ་ཉ་ཉུང་ཤས་ལས་
འཛིན་མ་ཐུབ་ཚེ། ཁོང་གིས་ཆུང་མ་ལ་“ཁྱོད་ཀྱིས་བྷ་བྷུ་ལི་ལ་ཡུངས་དཀར་བརྒྱབ་པའི་
ཁ་ལག་གང་ཞིམ་ཞིམ་ཞིག་བཟོས་དང༌།”ཞེས་བརྗོད་ཀྱི་རེད། ད་ལྟ་ཡང་། ཁོང་ནི་
སྔོན་ལྟར་བྱམས་བརྩེའི་འགྱུར་ཁུག་ལྡན་པའི་མི་དེ་ག་རང་རེད། ཁོང་གི་ཕྲུ་གུ་བདུན་པོ་
དང་། པ་ཕ། ཨ་མ། བེའུ། ས་ཞིང་། ཁྱིམ་ལས་བཅས་ཁོང་ནི་གང་གིས་ཀྱང་འགྱུར་
མེད། ཁོང་ནི་སྔར་བཞིན་བདག་གི་གཅེན་པོ་ལགས།
༥༽ ངས་གཟབ་ནན་གྱིས་ཡི་གེ་དེ་ལག་ཏུ་བླང་པ་ཡིན། ཁོང་གིས་ང་ཁྱིམ་
བཱུ་འབོད་ཀྱིན་འདུག་ལ། ཕ་ཟད་བུ་ཐུག་གི་འཁོན་འབྲས་བྱུང་ནས་སྙིད་མོ་གཉིས་པོ་༼ཕུ་
བོ་གཉིས་པོའི་ཆུང་མ་སྟེ་Sisterin lawལ་གོ་དགོས།༽རྩོད་རྙོག་བྱུང་འདུག ང་
ཚོའི་འབྲས་ཞིང་དང་། ཁང་ཁྱིམ། དབོར་འདྲེན་ཆོག་པའི་ཅ་དངོས་དང་། དབོར་མི་
ཐུབ་པའི་དངོས་རྫས་ཐམས་ཅད་དུམ་བུ་གསུམ་དུ་དབྱེ་བསྒོས་བྱ་རྒྱུ་ཡིན་པས། ང་རང་
2

ཐ་དད་པའི་འཇིག་རྟེན།
གི་ཚང་འཛོམས་ནི་མེད་དུ་མི་རུང་བ་ཞིག་ཡིན་འདུག
༦༽ འདི་ནི་བདག་གི་གཅེན་པོ་བར་མ་དེ་ཡིན་ཞིང་། ཁོང་ནི་དམིགས་སུ་
ནང་མི་ཁ་འཐོར་ལ་འགྱུར་མེད་མཁྲེག་བཟུང་བྱེད་མཁན་དེ་རེད། ཁོང་གི་འདོད་པ་ལ་
འདི་ནི་ག་དུས་བྱུང་ནའང་འབྱུང་དུ་བཅུག་སེམས།
༧༽ ངས་འཕྲིན་ཡིག་བཀླག་ཟིན། གྲང་རེག་གི་རྔུལ་ཆུ་ཞིག་གིས་ང་རང་
རློན་པར་གྱུར། འུ་ཐུག་ཐབས་ཟད་ཀྱི་དུས་ཡུན་རིང་པོ་ཞིག་གིས་ང་རང་རྔོན་བཞིན། ང་
ནི་རེ་བ་བྲལ་བའི་དྭ་ཕྲུག་ལྟར་གྱུར། ཁད་ཀྱིས་སྡུག་རྩུབ་ཆེ་བ་འདི་ལས་གཡོལ་ཐབས་
སུ་ངས་སྟེགས་ཤིག་གི་ཐོག་ཏུ་བསྡད་དེ་ཨག་སྟོང་ཡང་ཡང་རྒྱག་པ་ཡིན།
༨༽ དེ་ནུབ་ངས་རང་གི་ཆུང་མ་ལ་ཁྱིམ་བགོས་བྱ་རྒྱུ་ཡིན་པའི་སྐོར་བརྗོད་
པས། ངས་མཐོང་སྣང་ལ་མོ་ནི་སེམས་འཁྲལ་ཙམ་ཡང་མི་འདུག མོས་ང་ལ་“ག་དུས་
”ཞེས་དྲིས་བཞིན་མོས་ཀྱང་དུས་ཚོད་འདི་འདྲ་ཞིག་ཡོང་རྒྱུར་གྲ་སྒྲིག་གིས་སྒུག་ནས་བསྡད་
པ་དང་གཉིས་སུ་མ་མཆིས། ངས་“བདུན་ཕྲག་གཉིས་ཀྱི་ནང་ཚུད་ལ།”ཞེས་ལན་བཏབ་
པ་ཡིན།
དེ་ནུབ་མཚན་མོ་ཉལ་ས་རུ་བཟའ་མོས་ང་ལ་འདྲི་ཚིག་ཚང་བཏོན་བྱུང་། “འུ་
གཉིས་ལ་ཐོབ་སྐལ་ཅི་ཞིག་ཡོད་དམ། དེ་དག་བཙོང་ན་རིན་གོང་ག་ཚོད་རག་ཐུབ་བམ”
ངས་ཡུན་ཙམ་རིང་ལན་ཅི་ཡང་མ་བཏབ་ནའང་མོ་རང་བློ་ཡིད་ཚིམ་ཆེད། ‘‘ཚོད་དཔག་
བྱེད་ན་ཧིན་སྒོར་སྟོང་ཕྲག་ཉི་ཤུ་ཙམ་འཐོབ་རྒྱུ་རེད”ལབ་པར། མོས་ངའི་འཁྲིས་སུ་བཅར་
ནས་བརྗོད་དོན་““འུ་གཉིས་ལ་གྲོང་གསེབ་ཏུ་ཞིང་ཁ་གཅིག་ཀྱང་དགོས་མཁོ་མེད་པས་ཅི་
ཞིག་བྱེད་དམ།དེ་ལས་ས་ཞིང་དག་བཙོང་ནས་སྒོར་མོ་བླང་དགོས། ཁྱེད་ཀྱིས་ས་ཞིང་
དག་བཙོང་རྗེས་སྒོར་མོ་སྟོང་ཕྲག་ཉི་ཤུ་ཚང་མ་ངའི་ལག་ཏུ་རག་པ་བྱེད་རྒྱུ་མ་བརྗེད་པར་
3

པདྨ་ཚེ་དབང་གི་བསྒྱར་རྩོམ་ཕྱོགས་བསྒྲིགས།
འཁྱག་སྒམ་ཞིག་དགོས་པ་ཁྱོད་ཀྱིས་ཤེས་གསལ་རེད། ཁྱེད་ལའང་ལས་ཁུངས་སུ་རྐང་
འཁོར་བཞོན་ནས་འགྲོ་མི་དགོས་པར། ངེས་པར་དུ་ཁྱེད་ལ་སྦག་སྦག་གཅིག་ཉོ་ཆོག་གི་
རེད། དེ་མིན་ཚང་མ་དངུལ་ཁང་དུ་བཅུག་ན་འགྲིག གྲོང་གསེབ་ཏུ་ས་ཞིང་གཅེས་སྐྱོང་
བྱེད་པ་བེད་མེད་རེད། ང་ཚོས་འདི་ལ་བདག་སྐྱོང་ཐུབ་ཀྱི་མེད་པས་གཞན་ཚོས་ང་ཚོའི་
ཞིང་ཁར་ཁེ་བཟང་ལེན་དུ་བཅུག་ནས་གང་བྱེད་དམ།”
༡༠༽ བདག་གིས་འདི་ཐམས་ཅད་བསམ་མེད་ཀྱི་ལུ་གུ་ཞིག་གིས་ན་བུན་ལ་
བལྟས་པ་ཇི་བཞིན་ཉན་པ་ཡིན། ངའི་ཚོར་བ་ནི་བཤས་པ་ཞིག་གིས་ཉིད་ཀྱི་གློ་གྲི་བརྡར་
བ་བཞིན་ངག་གླུ་དལ་མོས་ཁོ་བོ་ནི་ཤ་རྡོག་དུམ་བུ་ཆེན་པོ་རུ་དབྲལ་རྒྱུའི་ངང་སྒུག་བྱེད་
བཞིན་པ་དང་། བདག་ལ་སེམས་གསོའི་ཚུལ་དུ་‘སྐྱེ་བ་ཕྱི་མ་ལ་མི་ཚེ་དེ་ལས་བཟང་བ་
ཞིག་མཆིས་”ཟེར།
༡༡༽ འདས་ཟིན་པའི་ཉིན་དེ་དག འདས་ཟིན་པའི་སེམས་ཚོར་དེ་དག ་ཁྱིམ་
ཞེས་པའི་ཐ་སྙད་དེས་ངའི་སེམས་པར་ཤུགས་དྲག་གི་ཚོར་བ་ལྡན། དེ་བཞིན་བྱམས་
བརྩེ་ལྡན་པའི་ཕུ་བོ་”ཞེས་པའི་ཚིག་འབྲུ་དེར་ཚོར་བ་ཇི་ལྟར་མི་ལྡན་ནམ། འདི་དག་གིས་
ངའི་སེམས་ལ་དགའ་ཚོར་གྱི་དུང་སེམས་འཕྱོ། འདི་དག་ཚང་མར་བསམ་གཞིབ་ཀྱིས་
ཕྱི་དྲན་རེ་བྱེད་སྐབས། ང་རང་སེམས་སྐྱོ་ཞིང་ཡིད་ཞུམ་དུ་བཅུག
༡༢༽ སེམས་པ་དེ་གང་དུ་བུད་སོང་བ་ཡིན་ནམ། འདས་ཟིན་པའི་ཉིན་དེ་
དག་གང་དུ་མཆིས་སམ། རང་ཤུགས་སུ་ཐོན་པའི་དྲན་ཚོར་དེ་དག་གང་དུ་བཞུད་པ་ཡིན་
ནམ། ངས་རྟོགས་དཀའ་བ་ནི་ངོ་གཏན་ནས་མི་ཤེས་པའི་ཕྱི་མི་དེ་ཉིད་དུས་ཡུན་འཁྱུག་
ཙམ་ནང་སྙིང་ཉེ་བ་ཆགས་པ་ཡིན་ནམ། བྱམས་བརྩེའི་དྲོད་ཁོལ་ཆུང་ངུ་ཞིག་སྟེར་ཐབས་
ཉག་གཅིག་ནི་ཁ་ཁུ་སིམ་མེར་ངང་ཉེར་དུ་བཅངས་རྒྱུའི་དམ་བཅའ་དེ་ཁོ་ན་ལགས།
4

ཐ་དད་པའི་འཇིག་རྟེན།
༡༣༽ འོན་ཀྱང་ངས་ཧང་སང་དགོས་པའི་གནས་ཚུལ་དག་རང་འགུལ་འཇོག་
པ་ཡིན་པས་ཉིན་གཉིས་ཀྱི་རྗེས་ང་རང་སྔ་རྒྱུན་ལྟར་གྱུར། དེ་རྗེས་ང་དང་ཆུང་མ་ལྷན་
དུ་གོམ་སྟོབས་ཆུང་ཆུང་སྤོས་ཏེ་ཁྲོམ་གཞུང་དུ་བསྐྱོད་པ་དང༌། ངས་ཁོ་མོར་འདོད་མོས་
ཡོད་པའི་ཅ་དངོས་རྣམས་ཀྱི་རིན་གོང་དྲིས་པ་ཡིན། འཁྱག་སྒམ་ཞིག་ཉོ་རྒྱུ་ནི་བསྙོན་
མེད་རེད། གཞན་གྱིས་བེད་སྤྱོད་བཏང་ཟིན་པའི་སྦག་སྦག་གཅིག་དང་། སྒྲ་འཛིན་འཕྲུལ་
འཁོར། གསེར་ལས་གྲུབ་པའི་མཛེས་རྒྱན་སོགས་ཀྱི་རིན་འབབ་འཛིན་ཤོག་གཅིག་བཟོས་
པ་ཡིན། མོའི་འདོད་དོན་རྣམས་ང་ལ་དྲན་གསོའི་བསྐུལ་མ་ཡང་ཡང་བཏང་བ་མ་ཟད།
སྒུག་བཟོད་མི་ཐུབ་པའི་རྣམ་འགྱུར་མང་དུ་མངོན་ཐུབ།
༡༤༽ རེས་གཟའ་སྤེན་པའི་ཉིན་གུང་ལ་ང་རང་ཉིད་ཀྱི་གྲོང་་གསེབ་ཕྱོགས་
སུ་ཐོན་པ་ཡིན། འདི་ནི་སྔ་རྒྱུན་གྱི་རླངས་འཁོར་དེ་རང་འཇག་ཡིན་པས་འདས་དོན་དག་
སེམས་འགུལ་ཐེབས་སུ་བཅུག ཁ་ལོ་བའི་རྒྱབ་ཕྱོགས་སུ་ཡོད་པའི་རྐུབ་སྟེགས་ནི་ང་རང་
དགའ་ཤོས་བྱ་ཡུལ་ཡིན་པས་ངས་དེ་ཐོབ་ཆེད་དུ་དངངས་སྐྲག་ཆེན་པོས་ཧབ་རྒྱུག་བྱེད་
པའི་རྐྱེན་གྱིས། ངའི་རྐང་པའི་པུས་མོ་རླང་འཁོར་གྱི་སྒོ་ལ་རྡབ་ནས་སྨུག་ཐིགས་ཀྱང་
བཟོས་སོང་། འདིས་ང་རང་རྨས་པ་ཡིན་པས་ངའི་གཞུང་ཡིག་ཁུག་མ་ས་རུ་ལྷུང་བ་དང་
དེའི་ནང་ཡོད་པའི་བདག་གི་བརྩེ་ལྡན་ཨ་མ་ལ་ཆེད་དུ་འཁྱེར་ཡོང་བའི་སྟོན་པ་ལིངྒ་རཛ་
ཡི་བྱིན་རྟེན་ཐུམ་བུ་ཞིག་ཡོད་པ་དེ་ཡང་ས་རུ་འཐོར་སོང་། ངའི་བསམ་པར་རླང་འཁོར་
དུ་ཡོད་པའི་མི་ཚང་མས་དྲི་ཚིག་སྐད་ངན་འདི་ལྟར་འབྱིན་པ་ལྟར་སྣང་““ ལོ་ག་ཚོད་ཀྱི་
རྗེས་སུ་ཁྱོད་ཀྱིས་རང་ཉིད་ཀྱི་ཁྱིམ་ལ་བཅངས་པའི་དུང་བ་ཕྲ་མོ་ཙམ་ལའང་སྣང་མེད་ཀྱི་
རྩ་འཛིན་མི་བྱེད་དོན་ཅི། དེའི་ཚབ་ཏུ་ཁྱོད་རང་གྲོང་ཁྱེར་གྱི་ཇོ་ལག་ཅིག་ཏུ་འགྱུར་ཆེད་
ལག་དམར་ཤན་པ་ཞིག་ལ་བརྗེ་ཚོང་བྱས་པ་དང་གཉིས་སུ་མ་མཆིས། དེ་དག་ཚང་མ་
5

པདྨ་ཚེ་དབང་གི་བསྒྱུར་རྩོམ་ཕྱོགས་བསྒྲིགས།
ཁྱོད་ཀྱི་ལན་པ་རེད།"ཟེར།
༡༥༽ ངས་གཞུང་ཡིག་ཁུག་མ་དང་སའི་བཏུམ་པའི་ཐུམ་བུ་རྣམས་སྒྲུག་བཞིན།
རླང་འཁོར་གྱི་དོ་དམ་པ་དང་གཙང་བཟོ་བ་དག་ལ་ངོ་གནོང་ཀྱིས་འཛུམ་དམུལ་ཙམ་བྱས་
ནས་རླང་འཁོར་དུ་འཛུལ་བ་ཡིན།
༡༦༽ འདི་ནི་ངས་སྔོན་ཚུད་ནས་བསམ་བློའི་ནང་བཀོད་སྒྲིག་བྱས་པ་ལྟར་ང་
རང་རླང་འཁོར་ལས་བབ་དུས་ཕྱི་དྲོའི་ཆུ་ཚོད་ལྔ་པ་རེད་འདུག བདག་གི་ཕུ་བོ་བགྲེས་
པས་རླང་འཁོར་འབབ་ཚུགས་སུ་ང་རང་ཐུག་འཕྲད་དུ་སླེབས་འདུག ཁོང་ནི་ངལ་དུབ་
དང་དཀའ་ཁག་གི་ཉམས་འགྱུར་ཅུང་ཟད་མངོན། ‘“ཀོ་ཁུག་དེ་ང་ལ་སྤྲོད་དང༌། དེ་
ལྗིད་པོ་ཡོད་ཀྱི་རེད།”ཁོང་གིས་འཕྲོག་པ་ལྟར་ངའི་སར་ནས་བླང་སོང་། ངས་ཁོང་གི་
ཞབས་ལ་གུས་འདུད་བྱེད་རྒྱུའང་རྦད་དེ་བརྗེད་འདུག སྔོན་མ་འདི་ལྟར་ཁྱོན་ནས་བྱུང་
མྱོང་མེད། ཁོང་ནི་ངའི་མདུན་ཕྱོགས་སུ་བསྐྱོད་བཞིན་གདའ།
༡༧༽ ཐལ་རྡུལ་གྱིས་བཏུམ་པའི་ཞིང་གྲོང་གི་རྐང་ལམ་ཕྲ་མོ་ནི་སྔ་རྒྱུན་ལྟར་
ངེད་གཉིས་འགྲིམ་ས་དེ་ཡིན་པས་ངས་བྱིས་དུས་ཀྱི་འཆར་ཡན་རྣམས་ཕྱིར་དྲན་བྱུང་།
༡༨༽ ང་ནི་རྟག་ཏུ་རྐང་ལམ་ཕྲ་མོ་འདི་བརྒྱུད་ནས་ཉིན་རྒྱབ་དགེ་རྒན་ཞིག་
གི་སར་དཔེ་ཁྲིད་ལ་འགྲོ་ནས་ཕྱི་ལོག་སྐབས་རྗེས་ལུས་ཐེབས་ཏེ་མུན་རུབ་ནས་ནག་ཁུང་
དུ་གྱུར་གྱི་ཡོད། འོན་ཀྱང་ཡིད་ཞུམ་མི་དགོས་པ་ཞིག་ལ་བདག་གི་ཕུ་བོས་ང་རང་སྒུག་
ནས་ཡོད་ཅིང་། ང་རང་ཞེད་སྣང་སྐྱེས་པར་དོགས་ནས་ཁྱིམ་དུ་མ་སླེབས་བར་དུ་སྐྱེལ་
མ་བྱས་ཀྱི་རེད། ཁོང་གིས་བཞུ་མར་ལག་ཏུ་སྟེགས་ནས་ངའི་དཔེ་ཁུག་དང་ཟིན་དེབ་
རྣམས་འཁྱེར་བ་དང་ང་རང་ཁོང་གི་རྗེས་འདེད་བཞིན་འགྲོ་དགོས་ཤིང༌། གལ་ཏེ་རྗེས་
ལུས་ཐེབས་ཚེ་ཁོང་གིས་“ག་རེ་བྱེད་སོང་ངམ། ཁྱོད་དཀའ་ལས་ཁག་གི་ཡོད་ཀྱི་རེད།
6

ཐ་དད་པའི་འཇིག་རྟེན།
ཤོག ངའི་ལག་པར་འཐམ་སྟེ་མཉམ་དུ་ཤོག”ལབ་ངེས། སྐབས་རེ་ཞིང་ཁ་རུ་འཆམ་
འཆམ་དུ་བསྐྱོད་སྐབས་ཁོང་གིས་ང་རྒལ་རྒྱབ་ཏུའང་འཁྱེར་མྱོང་ཡོད།
༡༩༽ རླང་འཁོར་འབབ་ཚུགས་ནི་གྲོང་གསེབ་ལས་ཅུང་ཐག་རིང་བོ་ཡོད།
ང་གཅེན་པོའི་རྒྱབ་ཀྱི་ས་རུ་འགྱེལ་སྐབས་ཁོང་དེ་མ་ཐག་ཏུ་འགྲོ་མཚམས་བཞག་ནས་དུས་
རྒྱུན་གྱི་དྲི་བ་རྙིང་པ་དེ་རང་འཇག་བཏོན་བྱུང་བས་ངས་ཅི་ཡང་བཤད་མ་ཐུབ།
༢༠༽ འདས་ཟིན་པ་ནི་ངའི་སེམས་ནང་ལྗང་མྱུག་གི་མཆེ་བ་འབུས་པ་ལྟར་
རེད། བྱིས་དུས་ཀྱི་གནས་སྐབས་དང་ད་ལྟའི་དུས་སྐབས་དབར་དུས་ཚོད་ཀྱིས་ང་རང་
མཁྲེག་པོ་བཟོས་པ་རེད། ང་རང་འགྱུར་ཟིན། ཡིན་ནའང་བདག་གི་ཕུ་བོ་ནི། དུས་
ཀྱིས་ཁོང་ཉིད་གང་ཡང་འགྱུར་ཐུབ་མེད། འདས་ཟིན་པའི་ཉིན་དེ་དག་ནང། ཁོང་གིས་
ངའི་དཔེ་ཁུག་རྒྱབ་ཏུ་འཁྱེར་བཞིན་ངའི་མདུན་ན་བསྐྱོད་བཞིན་མཆིས། ང་རང་ཧ་ཅང་
གི་ཆུང་ཆུང་ཚོར་མྱོང་།
༢༢༽ ངས་སོམ་ཉི་དང་བཅས་“ཕུ་བོ་ལགས། ཀོ་ཁུག་དེ་ང་ལ་གནང་དང་།
ད་ངས་ཏོག་ཙམ་འཁྱེར་ཆོག”
23༽ ‘སེམས་འཁྲལ་མ་བྱོས།”བརྗོད་བཞིན་‘འདི་ལྗིད་པོ་འདུག་པས་ཁྱེད་
དཀའ་ལས་ཁག་གི་རེད། དེ་ལས་འུ་གཉིས་མགྱོགས་ཙམ་འགྲོ། དགོང་ཚིགས་ཀྱི་དུས་
ལ་སླེབས་འདུག་པས་ཁྱེད་གྲོད་ཁོག་ལྟོགས་ངེས་རེད།’ ངས་ཁ་ཁུ་སིམ་མེར་ངང་ཁོང་
གི་རྗེས་འདེད་བཞིན་སོང་།
༢༤༽ངེད་གཉིས་ཁྱིམ་དུ་སླེབས་དུས་མུན་ཡོངས་སུ་རུབ་ཟིན་ཅིང་། སྐྱབས་
འོས་ཏུལ་སི་ཤིང་༼སྔོ་སྨན་ཕོ་བ་རི་ལུའི་བྱེ་བྲག་ཅིག༽གི་དྲུང་དུ་མཆོད་མེའི་སྡོང་རས་ཞལ་
ཁ་འབྱེད་རྒྱུའི་དུས་ལ་སླེབས་འདུག འདི་ནི་སྔ་རྒྱུན་དང་གཏན་ནས་མི་འདྲ་སྟེ། བདག་
7

པདྨ་ཚེ་དབང་གི་བསྒྱར་རྩོམ་ཕྱོགས་བསྒྲིགས།
གི་ཚ་བོ་ཚ་མོ་སུའང་ངའི་མདུན་དུ་རྒྱུག་མཆོང་གི་འབོད་སྒྲ་སྒྲོག་བཞིན་‘“ཨ་ཁུ་སླེབས་
བྱུང་”ཟེར་མཁན་མི་འདུག བདག་གི་སྙིད་མོ་སུའང་ཐབ་ཚང་ལས་ཐོན་ཏེ་ང་ལ་སྣེ་ལེན་
བྱེད་མཁན་མི་འདུག ཡོད་ཚད་ཁ་ཁུ་སིམ་མེ་དང་དལ་ཅག་གེ་གདའ། བདག་གི་ཨ་མ་
གཅིག་པུ་ཡོང་ནས་ངའི་མདུན་དུ་ལངས་འདུག ཕུ་བོ་འབྲིང་བ་དང་ཁོང་གི་ཆུང་མ་གཉིས་
པོ་མཐོང་ས་ན་མི་འདུག ཁྱིམ་ཚང་ཁྱོན་ཡོངས་སྔ་གཞུག་དང་མི་འདྲ་བའི་མཁའ་དབུགས་
ཤིག་ཀྱང་མཆིས།དེ་ལས་ཀྱང་འགུལ་མེད་ཚོར་མེད་ནི་དུར་ས་དང་གཅིག་མཚུངས་རེད།
འདི་ལྟར་ཁྱིམ་ཚང་འདི་ཆེས་མཐར་ཐུག་གི་ཉམས་རྒུད་དང་གཏོར་སྐྱོན་ལ་སྟ་གོན་བྱེད་
བཞིན་པ་དང་གཉིས་སུ་མ་མཆིས།
༢༤༽ངས་ཡོད་ཚད་ལ་རྒྱུན་ལྡན་གྱི་ངང་ཚུལ་དེ་མངོན་ཐབས་བྱས་ནའང་། འདི་
ནི་རྒྱུན་ལྡན་མ་ཡིན་པའི་ཉོབ་སྣང་གི་སྐྱོ་གདུང་ཟབ་མོ་ཞིག་ལྡན། ངའི་ཕུ་བོ་འབྲིང་བ
དང་ཁོང་གི་ཆུང་མ་གཉིས་པོ་ཁྱིམ་དུ་ཚང་འཛོམས་ལྟར་ཅི་རྣམ་འགྱུར་བཟང་ངན་ཙམ་
ཡང་སྟོན་གྱི་མི་འདུག ཁོང་ཚོས་ཁྱིམ་ཚང་ཁ་འཐོར་དུ་གཏོང་རྒྱུ་ལས་དོ་འཁུར་ཅི་ཡང་
བྱེད་ཀྱི་མེད་པ་རེད། དེ་ནུབ་མཚན་གང་ང་གཉིད་གཏན་ནས་ཁུག་མ་བྱུང་ལ། ཕྱི་ཉིན་
ཡང་རྒྱུན་ལྡན་མ་ཡིན་པ་གང་ཡང་མེད་པའི་ཐོག་ནས་ཁ་ཁུ་སིམ་མེར་ངང་བཞུད་སོང་།
༢༥༽ཉིན་གུང་ཞིག་ལ་མི་བདུན་བརྒྱད་ཙམ་ང་ཚོའི་སྒོ་རྭའི་ནང་ཁྱིམ་བགོས་
ཀྱི་ཆེད་དུ་འཛོམས་པ་རེད། ང་ཚོ་གཅེན་གཅུང་གསུམ་པོ་འདི་རུ་འཛོམས་ཡོད། ཨ་
མ་ནི་མཐོང་ཡུལ་དུ་མ་མཆིས།
༢༦༽ ང་ཚོས་ཆེས་མཐར་ཐུག་གི་ཁྱིམ་བགོས་ལ་སྒུག་ནས་བསྡད་ཡོད་ཅིང་།
ཕ་མ་གཉིས་པོས་ང་ཚོའི་ཆང་སའི་སྐབས་ནས་གཅེས་སྐྱོང་དང་བདག་གཉེར་བྱས་པའི་ཁྱིམ་
ཟོག་རྣམས་ཀྱང་ཤ་དུམ་དུ་བགོ་རྒྱུ་ལ་གྲབས་བཤོམ་བྱེད་བཞིན་པ་དང༌། དེ་ནས་འུ་ཚོ་
8

ཐ་དད་པའི་འཇིག་རྟེན།
སྤུན་མཆེད་གསུམ་པོས་ཤ་དུམ་རེ་འཁྱེར་ནས་ས་ཕྱོགས་མི་འདྲ་བ་གསུམ་ལ་བྲོས་འགྲོ་
རྒྱུ་ཡིན་པ་དང་གཅིག་མཚུངས་རེད།
༢༧༽ཁྱིམ་ཚང་གི་སྡོད་ཆས་ཡོངས་རྫོགས་ནང་ཚང་གི་སྒོར་རྭའི་ནང་སྤུངས་
ཡོད་ཅིང༌། དེ་དག་ཚང་མ་བགོ་བཤའ་དུམ་བུ་གསུམ་དུ་དབྱེ་རྒྱུ་རེད། ཁྱིམ་ཚང་གི་
མཁོ་ཆས་ཆུང་ཙག་རིགས་དང༌། ཕལ་ཆེ་དབོར་འདྲེན་ཐུབ་པའི་བེར་ཏའི་ཤུན་པགས་
དང་སྙུག་མའི་ཤིང་གི་བཟོས་པའི་སྐྱོགས་ཡན་ཆད་ནས་བརྩིས་པའི་པ་ཕའི་གོ་ཡུའི་འབྲས་
བུ་བླུགས་སའི་སྒམ་ཆུང་བར་གྱི་དངོས་ཆས་ཚང་མ་རེད། གཞན་ཡང་སྟ་རེ་དང་སྒྲ་འཛིན་
འཁོར་ཐག་རྣམས་ཀྱང་ཕྱིར་འདོན་པ་རེད། ཅ་དངོས་ཡོངས་རྫོགས་ཀྱི་ཐོ་གཞུང་རིང་
པོ་ཞིག་བཟོས་ཟིན། སུས་ཀྱང་འདོར་དུ་མེད་པ་ནི་རྩམ་འཐག་ཤིང་འཁོར་ཀྱང་མ་རེད་
ལ། ཁྱིམ་ཚང་གི་སྐུ་རྟེན་ཆུང་ཆུང་དེའང་མ་རེད།
༢༨༽ ངས་ཕུ་བོ་བགྲེས་པ་ཡར་ལངས་པ་མཐོང་བྱུང༌། ཁོང་འཁྱུག་ཙམ་
རིང་ཅ་དངོས་སྤུངས་སའི་འགྲམ་དུ་ལང་ནས་ལག་འདོག་ཆུ་ཚོད་བཀྲོལ་བཞིན་ཅ་དངོས་
གཞན་རྣམས་ཀྱི་ཐོག་ཏུ་བརྩེགས་སོང༌། གཅིག་བྱས་ན་ཁོང་གི་མཁུར་ཚོས་ལས་མིག་
ཆུ་རྡོག་པོ་ཞིག་ཀྱང་ལྷུང་ཡོད་སྲིད། མཐོང་ཤུལ་ལྕི་མོ་ཞིག་གིས་ཁོང་རང་ས་ལས་བྲལ་
སོང་།
༢༩༽ ངས་ཡང་ཡང་ཁོང་གི་ས་ནས་ཐོས་མྱོང་བ་ཞིག་ལ། ལག་འདོག་ཆུ་
ཚོད་དེ་ནི་ཁོང་ལོ་རིམ་བཅུ་གཅིག་སོན་པའི་སྐབས་སུ་ཨ་ཕས་ཉོས་པ་ཞིག་རེད། ད་དུང་
ངས་དྲན་པ་གསལ་པོ་སོས་པ་ཞིག་ལ་ང་རང་གཙུག་ལག་རབ་འབྱམས་པ་མཐའ་མའི་སྐབས་
ཁོང་གིས་ང་རང་རྒྱལ་ས་ལྡི་ལི་རུ་ངོ་བཅར་རྒྱུགས་སྤྲོད་ཀྱི་འགྲོ་སོང་གི་མ་དངུལ་ཆེད་དུ་
ཆུ་ཚོད་དེ་གཏའ་མར་བཞག་པ་རེད། སུས་ཀྱང་ཚོད་དཔག་དཀའ་བ་ནི་ཡང་སྙིང་ཁོང་
9

པདྨ་ཚེ་དབང་གི་བསྒྱུར་རྩོམ་ཕྱོགས་བསྒྲིགས།
ལ་ཆུ་ཚོད་དེ་ཚུར་རག་མིན་དེ་རེད། ཁོང་གི་བྱ་སྤྱོད་ནི་འདས་ཟིན་གྱི་ཞེན་འཛིན་མཐའ་
དག་ཤུགས་ཀྱིས་གཅོག་པ་བྱེད་པའི་མཚོན་རྟགས་དེ་རེད།
༣༠༽ བདག་གི་སྙིད་མོ་བགྲེས་པ་སྒོ་རྭའི་ཕྱི་རོལ་ན་འདུག བདག་གི་ཕུ་བོ་
འབྲིང་བས་ཀྱང་ཁོང་གི་ཆུང་མའི་རྣ་བར་ཤབ་ཤུབ་སྨྲ་བ་བཞིན་ཁོང་ནི་ང་ཚོའི་མཉམ་དུ་
ཐོབ་སྐལ་གྱི་ས་མིག་ཆེད་དུ་སླེབས་པ་རེད། འདི་ནི་ཤན་པས་གློ་གྲི་བརྡར་བ་དང་གཅིག
མཚུངས་ཡིན་པས་ང་རང་སྨྲ་བརྗོད་ཡོངས་སུ་བྲལ་སོང༌། བདག་གི་ཕུ་བོ་བགྲེས་པ་ནི་
ཞི་འཇམ་བག་ཕེབས་ཀྱི་སྒོ་ནས་བསྡད་འདུག ཁོང་ནི་མི་བཟང་ཡ་རབས་ཇི་བཞིན་ཚོགས་
འདུའི་ཐག་གཅོད་ཡིག་ཆ་ལ་ཕྱོགས་ལྷུང་བྲལ་བའི་སྒོ་ནས་བལྟས་འདུག ཏག་ཏག་འདི་
ནི་ཁོང་གི་བུ་དང་བདག་གི་ཆང་སའི་སྐབས་ཆེས་བརྩི་ཆེ་བའི་དར་སྐུད་མཛད་སྒོའི་ཐོག་
གི་བྱ་བྱེད་དང་གཅིག་མཚུངས་རེད། བདག་གི་ཕུ་བོ་འབྲིང་བའི་མཉམ་དུ་གྲོས་མཐུན་
གང་ཞིག་བྱས་ཀྱང་དེ་ནི་སྔོན་ཚུད་ནས་བདག་བཟུང་དང་བརླིང་སྤྱོད་ཀྱི་ཁོང་ཉིད་ཀྱི་ལས་
འགན་ལ་དྲང་ཚུལ་གྱིས་ཐེ་ཏོག་བྱས་པ་དང་མཚུངས། འོན་ཀྱང་ཕུ་བོ་བགྲེས་པ་ནི་ནམ་
ཡང་ཡིད་མུག་དང་ནོངས་འགྱོད་གཏན་ནས་བྲལ་བའི་ཞི་དུལ་ངག་འཇམ་དེ་རེད།
༣༡༽ ངས་དྲན་གྱིས། པ་ལགས་གཤེགས་པའི་ལོ་དེར་ང་ཚོར་དཔལ་འབྱོར་
གྱི་དཀའ་ངལ་ཆེན་པོ་ཞིག་གི་འོག་ཏུ་བསྡད་དགོས་བྱུང་། དེ་ནི་དགུན་དུས་ཡིན་པས་གྲང་
ངར་ཧ་ཅང་གི་ཆེ་བར་བརྟེན་ང་ཚོ་ལ་ཀམ་པ་ལི་འདང་ཙམ་ལས་མེད། ནམ་ཕྱེད་ལ་
དམིགས་བསལ་གྱི་གྲང་ལྷག་ལྡང་ཆེ་བས་མི་རེ་ལ་ཀམ་པ་ལི་གཅིག་གིས་འདང་ཐབས་གཏན་
ནས་མེད།
༣༢༽ དེ་ནུབ་མཚན་མོ་ང་རང་འགྲུལ་བཞུད་ཁང་དུ་ཉལ་བ་ཡིན། ཞོགས་
པ་ལངས་བའི་ཚེ་ཕུ་བོ་བགྲེས་པའི་ཀམ་པ་ལི་ངའི་ཐོག་ཏུ་གཡོག་འདུག་པ་མཐོང་བྱུང་།
10

ཐ་དད་པའི་འཇིག་རྟེན།
ཁོང་ནི་ཞོགས་པ་སྔ་པོ་སྐྱ་མདའ་བཏང་བའི་ཚེ་ན་ཞིང་ཁ་ལ་ཀམ་པ་ལི་ཡང་ཕྲག་ཏུ་མ་དཀྲིས་
པར་ཕྱིན་འདུག གལ་ཏེ་ཁོང་ལ་རྒྱུ་མཚན་དྲིས་ཚེ།ཁོང་གི་རྒྱུན་ལྡན་གྱི་སྤྱོད་ཚུལ་ལྟར་
ཁོང་ནི་གྲང་གི་མི་འདུག་ཅེས་བརྗོད་ངེས་རེད།
ད་ཆར་ང་ལ་འདང་ངེས་ཕྱིན་པའི་གླ་ཕོགས་ཀྱི་ཡོང་སྒོ་ཡོད་ཀྱང་ངས་ཕུ་བོ་ལ་དྲོད་ལྡན་
གྱི་གྱོན་གོས་ཤིག་ཉོ་རྒྱུའི་བསམ་བློ་གཏན་ནས་མ་འཁོར། ཁོང་ནི་ད་དུང་ཡང་དེ་སྔ་ང་
ལ་གཡོག་མྱོང་བའི་ཀམ་པ་ལི་དེ་ལ་ཆོག་ཤེས་ཀྱིས་དགའ་མོས་བྱེད་བཞིན་གདའ། ཅ་
དངོས་གཞན་དང་ལྷན་དུ་ཀམ་པ་ལི་དེ་ག་རང་འཇག་ངའི་མདུན་རོལ་ན་སྤུངས་འདུག
༣༣༽ ངས་རང་ཉིད་ཀྱི་དྲིན་ལན་ལོག་འཇལ་དེས་རྐྱེན་པས་ང་རང་གྲང་ལྷག་
གི་ཁྲོད་དུ་འདར་སིག་ཅིག་རྒྱག་བྱུང༌། ཕུ་བོ་འབྲིང་བས་ཇི་ལྟར་དགོས་འདུན་བཏོན་པ་
ཇི་བཞིན་བདག་གི་ཕུ་བོ་བགྲེས་པས་དེ་ལྟར་འཛུམ་དམུལ་དམུལ་ངང་ཁས་ལེན་བྱས་སོང་།
མཐར་ཁྱིམ་བགོས་ཀྱི་བྱ་གཞག་དེ་མཇུག་ཡོངས་སུ་འགྲིལ་སོང།
བདག་གི་ཕུ་བོ་འབྲིང་བས་ངའི་ཐོབ་བསྐལ་གྱི་ས་ཞིང་ཡོངས་རྫོགས་ཧིན་སྒོར་སྟོང་
ཕྲག་བཅོ་བརྒྱད་བྱས་ཏེ་ཉོ་རྒྱུའི་རེ་བ་བཏོན་བྱུང༌།
༣༤༽ དགོང་དྲོ་དེར། བདག་གི་ཕུ་བོ་བགྲེས་པས་ང་རང་འཁྲིད་དེ་ང་ལ་ཐོབ་
པའི་ས་ཞིང་རྣམས་ངོ་སྤྲོད་བྱས་བྱུང་། ང་རང་ཁ་ཁུ་སིམ་མེར་ཁོང་གི་རྗེས་འདེད་བཞིན་
འུ་གཉིས་ཞིང་ཁའི་མུ་མཚམས་རེ་རེ་བཞིན་བརྒལ་ནས་སོང་། གང་སར་ངས་རྟོགས་ཐུབ་
པ་ནི་ཁོང་གི་ཞབས་རྗེས་དང༌། མཛུབ་རྗེས། ལག་རྗེས་བཅས་རེད། ཁོང་གིས་ང་ལ་ས་
ཞིང་རྣམས་ངོ་སྤྲོད་བྱེད་ཚུལ་ནི་པ་ཕས་མགྲོན་པོ་ཞིག་ནང་མི་ཚོར་ངོ་སྤྲོད་བྱས་པ་དང་
ཨ་ན་མ་ན་རེད།
༣༥༽ ཞོགས་པ་དེར་ང་རང་བྷུ་བྷན་ཎི་སི་ཝར་ཕྱིར་ཐོན་པ་ཡིན། བདག་
11

པདྨ་ཚེ་དབང་གི་བསྒྱུར་རྩོམ་ཕྱོགས་བསྒྲིགས།
གིས་ཕུ་བོ་བགྲེས་པ་ཐུག་ཡག་གི་བློ་ཁོག་མ་རྙེད། ང་རང་རླང་འཁོར་འབབ་ཚིགས་སུ་
མ་ཐོན་གོང་ངས་འཛིན་ཤོག་དེ་སྙིད་མོ་བགྲེས་པ་ལ་སྤྲད་པ་ཡིན། དེའི་ནང་དུ་ངའི་ཐོབ་
སྐལ་སྐོར་ཆ་ཚང་ཡོད། འཛིན་ཡིག་དེའི་སྙེ་མོ་སྟོང་ཆ་ཞིག་ན་ངས་མོ་ལ་འདི་ནི་ཕུ་བོ་
བགྲེས་པ་ལ་སྤྲད་རོགས་ཞེས་འཁོད་པ་དང་། ག་ལེར་ང་རང་ཁྱིམ་ལས་ཐོན་པ་ཡིན། ངས་
འདི་ལྟར་བྲིས་ཡོད།
ཕུ་བོ་ལགས།
ཁྱེད་ནི་བདག་གི་ས་ཞིང་དངོས་ཏེ། ངའི་མི་ཚེའི་སྟོན་ཐོག་ཆ་ཚང་དེ་ལས་སྨིན་ཐུབ་པས།
བདག་གིས་ས་ཞིང་འདི་དག་གིས་གང་བྱེད་དགོས་རེད་དམ། ངས་ཁྱེད་ལ་གང་ཡང་བསྲི་
ཚགས་བྱེད་མི་དགོས་པས། སྐུ་མཁྱེན། འདི་གཙང་བཞེས་གནང་རོགས། གལ་ཏེ་ཁྱེད་
ཀྱིས་ཞལ་བཞེས་མ་གནང་ཚེ། ངས་ཁྱེད་ལ་དུས་ནམ་ཡང་ངའི་ངོ་གདོང་ཡང་བསྐྱར་
སྟོན་ཕོད་པ་མི་འདུག
བྷ་བྷུ་ལི་ནས་ཕུལ།
༼མཆན། འདི་ནི་རྒྱ་གར་རྒྱལ་ཡོངས་ཀྱི་འཛིམ་རིམ་བཅུ་པའི་དབྱིན་ཡིག་ཀློག་དེབ་ཏུ་ཡོད་པའི་
རྒྱ་གར་གྱི་རྩོམ་པ་པོ་Dash Benhurགྱིས་བརྩམས་གནང་བའི་THETRIBUTEཞེས་
པའི་སློབ་ཚན་དེ་བསྒྱུར་བ་ཡིན་ཞིང་། ༢༠༠༨ཝཱཎའི་རིག་རླབས་འདོན་ཐེངས་དང་པོའི་ཐོག་
བཀོད།༽
12

ཐ་དད་པའི་འཇིག་རྟེན།
མེ་ཏོག་གི་རིན་ཐང་།
THE PRICE OF FLOWERS
ད་ནི་ཆུ་ཚོད་དང་པོ་ཟིན་ལ་ཉེ། ང་རང་གྲོད་པ་ཤིན་ཏུ་ནས་ལྟོགས་བྱུང་
བས་དཀར་ཟས་ཟ་ཁང་ཞིག་ལ་ཕྱིན་པས་དེ་ན་མི་གསུམ་བཞི་ཙམ་ཞིག་འདུག འདི་འདྲའི་
ཟ་ཁང་ནི་ལོན་ཌོན་དུ་གང་སར་མཐོང་རྒྱུ་ཡོད་ཅིང་ཉིན་གུང་ཁ་ལག་སྐབས་སུ་འཚང་ཁ་
ཆེན་པོ་དེ་ཙམ་མེད། ངས་ཟུར་གྱི་མདུན་ཅོག་ཞིག་བདམས་ནས་གསར་ཤོག་ལ་ལྟ་བཞིན་
བསྡད།
དེ་མུར་ཟ་ཁང་གི་གཡོག་མོ་ཞིག་ཡོང་ནས་ངའི་བཀོད་པ་བླངས་ནས་མགྱོགས
མྱུར་དང་ཁ་ཁུ་སིམ་པོའི་ངང་བསྐྱོད་སོང་། སྐབས་དེར་དབྱིན་ཇིའི་བུ་མོ་ལོ་བཅུ་གསུམ་
བཅུ་བཞི་ཙམ་ལོན་པ་ཞིག་གིས་ང་རང་ལ་ལྟ་བཞིན་ཡོད་པ་མཐོང་བྱུང་། མོའི་གྱོན་གོས་
ལས་མོའི་སྐྱོ་གནས་རྟོགས་ཐུབ། མོའི་འདྲེན་བྱེད་ཁྲ་སྒོར་སྒོར་དེའི་འོག་ནས་སྐྱོ་མདངས་
ཤིག་མངོན།
མོ་ཕྱིར་བུད་སྐབས་ཟ་ཁང་གི་དངུལ་གཉེར་དེ་ལ་སྐད་ཤུགས་ཆུང་ངུས་““སྐུ་
ཞབས་ལགས། འདི་ཉིད་རྒྱ་གར་བ་ཞིག་རེད་དམ།”
“ངས་ཀྱང་དེ་ལྟར་མིན་འགྲོ་སྙམ།”ཞེས་ཟ་ཁང་གི་དངུལ་གཉེར་གྱིས་ལན་བཏབ་སོང་།
བུ་མོ་དེས་སླར་ཡང་ང་ལ་ཟུར་ལྟ་ཞིག་བྱས་ནས་ཧང་སང་བཞིན་ཕྱིར་བཞུད་སོང་།
དེ་ལ་ང་རང་ཡ་མཚན་བྱུང་། ཅིའི་ཕྱིར་ཡིན་ནམ། དོན་རྐྱེན་ག་རེ་ཡིན་
ནམ། མོས་ངའི་སྐོར་ལ་དོ་སྣང་བྱས་པ་དེས་ང་ཡང་མོ་ལ་དོ་སྣང་སྐྱེས་སུ་བཅུག ངས་
གུང་ཟས་གྲུབ་རྗེས་ཟ་ཁང་གི་ཞབས་ཞུ་མ་དེར་““ཁྱོད་ཀྱིས་ད་གིན་ཕ་གིར་སྡོད་མཁན་གྱི
13

པདྨ་ཚེ་དབང་གི་བསྒྱུར་རྩོམ་ཕྱོགས་བསྒྲིགས།
བུ་མོ་དེ་ངོ་ཤེས་ཀྱི་ཡོད་དམ།”ཞེས་དྲིས་པར།
‘མེད། སྐུ་ཞབས་ལགས། ངས་མོ་རེས་གཟའ་སྤེན་པ་ལ་གུང་ཟས་འདི་གར་
ཟ་རུ་ཡོང་གིན་ཡོད་པ་མཐོང་བྱུང༌། རེས་གཟའ་སྤེན་པ་ལ་གླ་ཕོགས་སྤྲད་ཀྱི་ཡོད་པར་
བརྟེན་མོ་འདི་གར་ཡོང་གི་ཡོད་པ་རེད། གཅིག་བྱེད་ན་མོས་ཡོང་འབབ་མང་པོ་བསག་
ཐུབ་ཀྱི་མེད་པར་བརྟེན། མོ་དུས་རྒྱུན་འདི་གར་གུང་ཟས་ཟ་ཐུབ་ཀྱི་མེད་པ་རེད།”ཅེས་
བརྗོད་བྱུང་།
ཞབས་ཞུ་མའི་སྐད་ཆ་དེས་ང་ལ་སེམས་འགུལ་ཐེབ་ཏུ་བཅུག་པས། བུ་མོ་དེར་
ངས་དོ་སྣང་བྱེད་ཡུལ་བརྟན་པོ་ཞིག་ཏུ་གྱུར། མོས་ངའི་སྐོར་ཤེས་འདོད་བྱས་པའི་རྒྱུ་
མཚན་ཅི་ཡིན་ནམ། ཡ་མཚན་ཅན་གྱི་བུ་མོ་དེ་སུ་ཞིག་ཡིན་ནམ། མོའི་དབུལ་ཞིང་
ཕོངས་པའི་གནས་སྟངས་དང་། སྐྱོ་གདུང༌། རེ་འདོད་ཀྱི་གཟུགས་རིས་བཅས་ལ། ངས་
མོ་ལ་ཇི་ལྟར་བྱས་ནས་ཕན་གདགས་ཐུབ་བམ་སྙམ།
བདུན་ཕྲག་གཅིག་འདས་པ་དང་རེས་གཟའ་སྤེན་པ་སླར་ཡང་ཤར་བྱུང་། ངས་
ཟ་ཁང་གི་སྒོ་ཡར་འཛུལ་བ་ན་མོ་སྔར་བཞིན་ཅོག་རྩེའི་མདུན་དུ་ཁ་ལག་ཟ་བཞིན་བསྡད་
འདུག ང་མོའི་ཕྱོགས་སུ་བསྐྱོད་ནས་ཁ་སྤྲོད་ཀྱི་རྐུབ་སྟེགས་བླངས་ནས། “ཉིན་གུང་
བདེ་ལེགས།”ཞེས་བརྗོད་པར།
‘སྐུ་ཞབས་ལགས། ཉིན་གུང་བདེ་ལེགས།"ཞེས་མོས་འཚབ་འཚུབ་ངང་བརྗོད་བྱུང་།
ངེད་གཉིས་ཕན་ཚུན་འཚམས་འདྲི་ཐུང་ངུ་ཞིག་བྱས་རྗེས་གཞི་ནས་གཏམ་གླིང་འདྲ་མིན་
བྱས།
མཐར་མོས། ‘“ཁྱེད་རང་རྒྱ་གར་བ་ཞིག་ཡིན་ནམ།”ཟེར།
“ཡིན།”
14

ཐ་དད་པའི་འཇིག་རྟེན།
“བཀའ་འདྲི་ཞུ་རྒྱུར། ཁྱེད་རང་དཀར་ཟས་པ་ཞིག་ཡིན་ནམ།’ མོས་ཤེས་འདོད་བྱེད་
ཀྱི་འདུག
“ཁྱོད་ཀྱིས་དེ་ལྟར་འདྲི་དོན་ཅི་ཡིན་ནམ།”
“ངས་གོ་ཐོས་ལ་རྒྱ་གར་བ་ཕལ་ཆེར་དཀར་ཟས་སྤྱོད་མཁན་རེད་ཟེར།”
“སུས་ཁྱེད་ལ་དེ་ལྟར་བཤད་བྱུང་ངམ།” ཞེས་ངས་དྲིས་པ་ན།
“ངའི་གཅེན་པོ་རྒྱ་གར་དུ་ཡོད་རེད། ཁོང་ནི་དམག་མི་ཞིག་རེད།”
“ང་ནི་དཀར་ཟས་རྐྱང་པ་བ་ཞིག་མིན། ཡིན་ནའང་ང་རང་དཀར་ཟས་ཟ་རྒྱུ་ལ་སྔོན་
མ་ནས་དགའ་པོ་ཡོད། "ཅེས་ངས་མོའི་དྲི་བ་ལ་ལན་བཏབ་པ་ཡིན། ངས་མོ་ནི་ཡུགས་
མོར་དུ་གྱུར་པའི་ཨ་མ་རྒན་མོ་དང་ལྷན་དུ་ལམ་བྷཱཐ་ལ(Lambeth)སྡོད་ཀྱི་ཡོད་པ་ཤེས་
བྱུང༌།
“ཁྱོད་ཀྱི་གཅེན་པོའི་ས་ནས་གནས་ཚུལ་ཐོས་བྱུང་ངམ་།”
“ང་ཚོ་ལ་ཁོང་གིས་ཡི་གེ་མ་སླེབས་པར་དུས་ཡུན་རིང་པོ་ཕྱིན་སོང༌། ངའི་ཨ་མས་ཧ་
ཅང་སེམས་ཁྲལ་བྱེད་ཀྱིན་འདུག མི་ཚོས་ངའི་ཨ་མ་ལ་རྒྱ་གར་ནི་སྟག་དང་སྦྲུལ་གྱིས་
ཁེངས་ཡོད་པར་མ་ཟད། མི་རྣམས་ལ་འདར་ཚད་དང་(malaria)་འཁྲུ་སྐྱུག་གི་ན་ཚ་
(cholera)ཕོག་ནས་ཡོད་པ་བཤད་འདུག ཁོང་ལ་གནས་ཚུལ་མི་ལེགས་པ་ཞིག་བྱུང་
མེད་འགྲོ་སྙམ་ནས་ངའི་ཨ་མ་ལགས་སེམས་ཁྲལ་བྱེད་བཞིན་འདུག སྐུ་ཞབས་ལགས།
རྒྱ་གར་ལ་སྦྲུལ་དང་སྟག་གིས་ཁེངས་ཡོད་རེད་ཅེས་པ་དེ་བདེན་པ་རེད་དམ།”
�“མ་རེད།”ངས་འཛུམ་དམུལ་བཞིན།‘གལ་སྲིད་དེ་ལྟར་ཡིན་ན་མི་རྣམས་ཇི་ལྟར་བྱས་
ནས་སྡོད་ཐུབ་བམ།”
15

པདྨ་ཚེ་དབང་གི་བསྒྱུར་རྩོམ་ཕྱོགས་བསྒྲིགས།
བུ་མོ་དེས་དབུགས་རིང་དལ་བུར་གཏོང་བཞིན་““ཨ་མས་ཟེར་ན་གལ་ཏེ་མོ་ལ་རྒྱ་
གར་བ་ཞིག་ཐུག་པ་ཡིན་ན་གནས་ཚུལ་འདི་དག་གི་སྐོར་ཤེས་འདོད་འདུག་ཟེར།" བུ་
མོ་དེས་ང་ལ་བལྟ་བཞིན་མོའི་མིག་ན་ཞུ་འབོད་ཀྱིས་ཁེངས་འདུག
མོའི་བསམ་པ་ངས་ཤེས་སོང་། མོའི་འདོད་པ་ལ་ང་མོའི་ཨ་མ་བལྟ་རུ་འགྲོ་རོགས་
བྱེད་ཅེས་བརྗོད་འདོད་ཀྱང་ང་མོ་དང་མཉམ་དུ་ཁྱིམ་དུ་འགྲོ་རོགས་བྱེད་ལབ་རྒྱུའི་བློ་ཁོག་
མི་འདུག འདི་ལྟར་ང་ལ་དབུལ་ཕོངས་དང་རེ་འདོད་ཀྱིས་ཡོངས་སུ་མནར་བའི་ཨ་མ་
དེ་ཐུག་འདོད་ཀྱི་ཚོར་བ་དྲག་ཏུ་འཕྱུར། ཉམས་རྒུད་དུ་གྱུར་པའི་དབྱིན་ཇིའི་ཁྱིམ་ཚང་
ཞིག་ལ་བལྟ་སྐོར་དུ་འགྲོ་རྒྱུའི་ང་ལ་གོ་སྐབས་ཐོབ་མ་མྱོང་། ང་ནི་དབྱིན་ཡུལ་གྱི་ཉམ་
ཐག་པའི་འཚོ་བ་ལ་བལྟ་འདོད་ཡོད་ལ། ཁོང་ཚོའི་བསམ་པར་རྒྱུས་ལོན་བྱེད་འདོད་བྱུང་།
‘‘ཁྱོད་ཀྱིས་ང་ལ་ཨ་མའི་སྐོར་འགྲེལ་བརྗོད་བྱས་ན་འགྲིགས་སམ། ང་ཁྱོད་ཚོའི་ཁྱིམ་
དུ་འཁྲིད་འདོད་ཡོད་དམ། ང་རྗེས་མ་ཡོང་ཐུབ་པ་བྱེད་ཀྱི་ཡིན།” བུ་མོའི་སེམས་པ་
དགའ་ཚོར་གྱིས་ཁེངས་འདུག
‘‘ཤིན་ཏུ་ནས་ཐུགས་རྗེ་ཆེ་ཞུ་རྒྱུ་ཡིན། དཔེ་མི་སྲིད་པའི་བཀའ་དྲིན་ཆེ་ཞུ། ཁྱོད་ད་
ལྟ་ཕེབས་ན་འགྲིག་གམ།”
‘‘ཡིན་ད་ཡིན། འདིས་ཁྱོད་ཀྱི་ལས་ཀ་ལ་འཐུས་ཤོར་འགྲོ་གི་མ་རེད་དམ།’
“མ་རེད། གང་ཡང་བྱེད་ཀྱི་མ་རེད། ཉིན་རྒྱབ་དུས་ཚོད་ཚང་མ་སྟོང་པ་རེད།” བུ་
མོ་དེ་དགའ་ཚོར་ཆེན་པོ་སྐྱེད་སོང༌། ངེད་གཉིས་གུང་ཚིགས་ཟ་གྲུབ་རྗེས་མཉམ་དུ་
ཕྱིན་པ་ཡིན།
ངེད་གཉིས་འགྲོ་བཞིན་པའི་སྐབས། ངས་མོ་ལ་“ངས་ཁྱོད་ཀྱི་མིང་ཤེས་པ་
བྱེད་ན་འགྲིག་གམ།”ཞེས་དྲིས་པ་ཡིན།
16

ཐ་དད་པའི་འཇིག་རྟེན།
‘‘ངའི ་མི ང་ལ་ཨཱ ལེ ས མཱག་གྷར་ཊ ཁེ་ལེས་ཕོ ཊ་ཟེར་གྱི་ཡོ ད།”
“ཨོ། ཁྱོད་ནི་ཡ་མཚན་གྲོང་དུ་བསྐྱོད་མཁན་གྱི་ཨཱ་ལེས་(AliceinWonderland)ཞེས་
པ་དེ་རེད་དམ།”ཞེས་ངས་ཀྱལ་ཀ་བྱས་པ་ཡིན་ཀྱང་མོ་མགོ་བོ་རྨོངས་སོང་། ངའི་བསམ་
པར་དབྱིན་ཇིའི་བུ་མོ་ཚང་མས་འགྲན་ཟླ་བྲལ་བའི་བྱིས་སྒྲང་དེ་ཉིད་བཀླགས་མྱོང་ཡོད་
ཤག་བྱས་པ་ཡིན།
“དེ་ནི་དཔེ་དེབ་སྙན་པོ་ཞིག་གི་མིང་རེད།”ཅེས་ངས་འགྲེལ་བརྗོད་བྱས་པ་དང་སྦྲགས་
‘“ཁྱོད་ཀྱིས་དེ་བཀླགས་མྱོང་མེད་དམ།”ཞེས་དྲིས་པ་ན།
‘‘མེད།ངས་བཀླགས་མ་མྱོང་།”
‘གལ་ཏེ་ཁྱོད་ཀྱི་ཨ་མས་ང་ལ་གནང་བ་ཐོབ་ཚེ་ངས་སྒྲུང་དེབ་དེ་ཁྱོད་ལ་བརྔན་པར་
སྤྲད་ཆོག”ཅེས་སྨྲས་པ་ཡིན།
ངེད་གཉིས་པོ་དགའ་སྐྱིད་བག་ཕེབས་ངང་གཏམ་གླེང་བྱེད་བཞིན་སྐྱོད་པ་ན་མྱུར་
དུ་ཏར་འཕྲིན་གཏོང་སའི་ལས་ཁུངས་ཤིག་གི་སར་སླེབས་སོང་།
“འདི་ནས་Westminister(ནུབ་བློན།)ལ་བསྐྱོད་མཁན་གྱི་རླངས་འཁོར་སྒུག་ན།”ཞེས་
ངས་བརྗོད་པ་ཡིན།
“སྐུ་ཉིད་ཞབས་ཐང་མར་ཕེབས་རྒྱུར་ཐུགས་འདོད་མེད་དམ།”ཞེས་མོས་ཟེར།
“གལ་ཏེ་ཁྱོད་དཀའ་ལས་མི་ཁག་ན་ང་ལ་སྐྱོན་གང་ཡང་མི་འདུག”ཅེས་ངས་ལན་བཏབ་
པ་ཡིན།
“དཀའ་ལས་མི་འདུག ང་ཉིན་ལྟར་ཁྱིམ་དུ་རྐང་ཐང་དུ་བསྐྱོད་བཞིན་ཡོད། ”
གོ་སྐབས་དེ་དང་བསྟུན་ནས་ངས་མོ་ལས་ཀ་གང་དུ་བྱེད་ཀྱིན་ཡོད་མེད་སྐོར་
དྲིས་པ་ཡིན།
17

པདྨ་ཚེ་དབང་གི་བསྒྱུར་རྩོམ་ཕྱོགས་བསྒྲིགས།
ངས་‘ཁྱོད་ལམ་འདི་ལ་རྟག་པར་འགྲོ་ཡི་ཡོད་དམ།’
“ཡོད། ང་མི་དམངས་ཞབས་ཞུ་ཁང་དུ་འཛུབ་གནོན་ལྕགས་པར་རྒྱག་མཁན་གྱི་ལས་
ཀ་བྱེད་ཀྱིན་ཡོད།ཉིན་རྒྱབ་རྟག་པར་ང་ལམ་འདི་བརྒྱུད་ནས་ཁྱིམ་དུ་འགྲོ་ཡི་ཡོད། དེ་
རིང་ནི་རེས་གཟའ་སྤེན་པ་ཡིན་པར་སོང་ཙང་ལས་ཀ་སྔ་པོ་ནས་གྲོལ་བ་རེད།”ཅེས་མོས་
ལན་བཏབ།
“ཆུ་རགས་དེ་བརྒྱུད་ནས་འགྲོ་དང་། ཁྲོམ་ལམ་ལས་འཚང་ཁ་ཉུང་བ་ཡོད་རེད།”ངས་
དེ་ལྟར་བརྗོད་པ་དང་མོའི་དཔུང་པ་ནས་འཇུས་བཞིན་རྒྱ་ལམ་གྱི་ཕ་རོལ་ཏུ་གཟབ་ནན་
གྱིས་བརྒལ་བ་ཡིན།
ཁྲོམ་ལམ་ཨེམ་སྦཀ་མེན་ཊ(Embarkment)ཞེས་པ་དེ་ནི་རྒྱུག་ཆུ་ཟྭ་མེས་
(Thames River)ཀྱི་འགྲམ་གྱི་བྱང་གཞུང་དུ་རྒྱུག་བཞིན་མཆིས།
“ཁྱོད་རྟག་པར་འདི་ནས་འགྲོ་གིན་ཡོད་དཱམ།”ཞེས་ངས་ལམ་འགག་ཏུ་འགྲོ་བཞིན་པའི་
སྐབས་དྲིས་པ་ཡིན།
‘‘མེད། འདི་ན་མི་ཚོགས་ཉུང་བ་བདེན་པ་རེད། འོན་ཀྱང་མི་རྣམས་དེ་ལས་ཀྱང་བཙོག་
པ་ཡོད་རེད། ང་ཁྱིམ་དུ་ཁྲོམ་ལམ་དང་ཚོགས་ཁང་དཀར་པོ་(WhiteHall)བརྒྱུད་ནས་
འགྲོ་གི་ཡོད།”
ཉམ་ཐག་གི་བུ་མོ་འདིས་ངོ་སྲུང་མེད་པའི་བརྒྱུད་ནས་ལན་འདེབས་བྱས་པ་འདིས་
དོན་དུ་ང་རང་ཕམ་ཉེས་སུ་བཏང་བྱུང་བས་ངས་དེ་ལ་དང་ལེན་ཞུས་པ་ཡིན། འདི་ནི་བདག་
ལ་ཆ་མཚོན་ན་དབྱིན་ཇི་བ་ཚོས་མཛེས་སྡུག་ལ་ངོས་འཛིན་གྱི་ལྟ་ཚུལ་འདི་ལ་དོགས་སེལ་
བྱུང་བ་ཐེངས་དང་པོ་མིན།
ངེད་གཉིས་པོ་ནུབ་བློན་ཟམ་པར་འབྱོར་སོང་། “ངས་ཁྱོད་ལ་ལྕམ་ཆུང་ཁེ་
18

ཐ་དད་པའི་འཇིག་རྟེན།
ལི་ཕོཊ་དང་ཡང་ན་ཨཱ་ལེས་ཞེས་གང་འབོད་ན་ལེགས་སམ།”
“ང་རང་ད་དུང་ཡང་ཆེན་པོ་ཆགས་མེད་པས། ཁྱོད་རང་གིས་གང་འབོད་ནའང་འགྲིག
དུས་རྒྱུན་ང་ལ་མེག་གྷས་འབོད་ཀྱི་རེད།’ཅེས་མོས་བརྗོད་བྱུང་།
‘ཁྱོད་རང་ཆེན་པོ་ཆགས་རྒྱུ་ལ་བྲེལ་བ་འདུག་གམ།”
“འདུག”
“ག་རེ་བྱས་ནས། ང་ལ་ཤོད་དང་།”
“ང་རང་ཆེན་པོ་ཆགས་པ་ཡིན་ན་ང་ལ་གླ་ཕོག་མང་བ་ཐོབ་ཀྱི་རེད། ངའི་ཨ་མ་ནི་རྒན་
འཁོག་རེད།” ཅེས་མོས་འགྲེལ་བརྗོད་བྱས།
“ཁྱོད་ཀྱིས་གཉེར་བཞིན་པའི་ལས་ཀ་དེ་ཁྱོད་ཀྱི་དགའ་ཕྱོགས་རེད་དམ།”
‘མ་རེད། འདི་ནི་རྦད་དེ་འཕྲུལ་ཆས་ཀྱི་ལས་ཀ་རེད། ང་ནི་རང་ཉིད་ཀྱི་ཀླད་པ་བེད་
སྤྱོད་བྱས་ནས་ལས་ཀ་བྱེད་འདོད་ཡོད། དཔེར་ན་དྲུང་ཡིག་ལྟ་བུ་རེད།”
ངེད་གཉིས་པོ་ཟམ་པ་བརྒལ་རྗེས་ལམ་བྷཐ་ལ་འབྱོར་སོང་། འདི་ནི་གྲོང་པ་
སྐྱོ་པོ་ཞིག་རེད། “གལ་སྲིད་ང་དྲུང་ཡིག་ཞིག་ཆགས་པ་ཡིན་ན་། ངས་ཨ་མ་ལགས་ས་
ཆ་འདི་ནས་ཕྱིར་འཁྲིད་འགྲོ་ཡི་ཡིན།”ཞེས་མེག་གྷས་ཀྱིས་བརྗོད།
“ཁྱོད་ཀྱིས་རང་ཉིད་ཀྱི་མིང་དང་པོ་དེ་མི་བརྗོད་པར་མིང་མཐའ་མ་དེ་འབོད་དགོས་དོན་
ག་རེ་ཡིན་ནམ།” ཞེས་ངེད་གཉིས་གྱོན་གོས་ཛར་ཛོར་གྱོན་མཁན་གྱི་མི་ཚོགས་བརྒྱུད་
དེ་འགྲོ་སྐབས་ངས་དེ་སྐད་ཅེས་་དྲིས་པ་ཡིན།
“ངའི་ཨ་མའི་མིང་ལ་ཨཱ་ལེས་ཟེར་གྱི་ཡོད་ཙང་ངའི་ཨ་ཕས་ང་ལ་མིང་འདོགས་ཀྱི་ཚུལ་
དུ་མིང་ཚིག་མཐའ་མ་དེ་འབོད་ཀྱིན་ཡོད།”
“ཁྱོད་ཀྱི་ཨ་ཕས་ཁྱོད་ལ་མེག་གྷས་དང་ཡང་ན་མེག་སེས་གང་འབོད་ཀྱི་ཡོད་དམ།”
19

པདྨ་ཚེ་དབང་གི་བསྒྱུར་རྩོམ་ཕྱོགས་བསྒྲིགས།
‘‘ཁོང་གིས་ང་ལ་གཅེས་པོ་ཡོད་དུས་མེག་སེས་ཞེས་འབོད་ཀྱི་རེད། ཁྱོད་ཀྱིས་དེ་ཇི་ལྟར་
བྱས་ནས་ཤེས་སམ།”
‘རེད། རེད། ཁྱོད་ཀྱིས་ཤེས་གསལ་ལྟར་ང་ཚོ་ནི་རྒྱ་གར་བ་རེད། ང་ཚོས་མ་འོངས་
ལུང་བསྟན་དང་སྒྱུ་མ་མཐའ་དག་ཤེས་ཀྱི་ཡོད་པ་རེད།” ཅེས་ངས་གཡོལ་ཐབས་སུ་ཡ་
མཚན་མདོག་གི་སྒོ་ནས་ལན་འདེབས་པ་ཡིན།
མོས་“ངས་ཀྱང་དེ་ག་རང་གོ་བྱུང་།”་ཟེར།
‘དངོས་གནས་རེད་དམ། ཁྱོད་ཀྱིས་གང་ཐོས་བྱུང་ངམ།” ང་རང་ཧང་སང་སོང་།
“ངས་གོ་ཐོས་ལ་རྒྱ་གར་དུ་མི་མང་པོ་ལ་རྫུ་འཕྲུལ་གྱི་ནུས་པ་ཡོད་རེད་ཟེར། དེ་དག་
ལ་རྣལ་འབྱོར་པ་ཟེར་གྱི་ཡོད་རེད། ཡིན་ནའང་ཁྱོད་ནི་རྣལ་འབྱོར་བ་ཞིག་རེད་མི་འདུག”
‘མེག་གྷས། ཁྱོད་ཀྱིས་ང་རྣལ་འབྱོར་བ་ཞིག་མིན་པ་གང་འདྲ་བྱས་ནས་ཤེས་སམ།”
༦‘རྣལ་འབྱོར་པ་ཚོས་ཤ་མཆོད་ཀྱི་མ་རེད། ”
‘“རྒྱུ་མཚན་དེ་ལ་བརྟེན་ནས་ཁྱོད་ཀྱིས་ང་ལ་དཀར་ཟས་པ་ཡིན་མིན་སྐད་ཆ་དྲིས་པ་ཡིན་
ནམ།”’ མོས་འཛུམ་སྟོན་པ་ལས་ཅི་ཡང་མི་ཟེར།
ངེད་གཉིས་པོ་སྒོར་ལམ་དོག་པོ་ཞིག་ལ་སླེབས་སོང་། མེ་གྷས་ཀྱིས་ཨམ་ཁུག་
ལས་ལྡེ་མིག་ཕྲ་མོ་ཞིག་བཏོན་ནས་སྒོ་ཕྱེ་སོང་། མོ་རང་ནང་དུ་འཛུལ་ནས་“ཡར་
ཕེབས་གནང་།” ཟེར། ང་ནང་དུ་འཛུལ་རྗེས་མེག་གྷས་ཀྱིས་སྒོ་བརྒྱབ་སོང་། མོ་སྐས་
འཛེགས་ཀྱི་འགྲམ་དུ་བསྐྱོད་བཞིན་སྐད་གསང་ཅུང་མཐོན་པོའི་ངང་ནས་‘ཨ་མ། ཁྱོད་
ག་པར་ཡོད།” ཅེས་བོས།
“བུ་མོ། ང་འདི་གར་ཐབ་ཚང་ནང་ཡོད། མར་ཤོག་དང་།’ འོག་ཁང་ནས་ཡར་ཨ་
ལན་གྲགས། མེག་གྷས་ཀྱིས་ང་ལ་དོགས་དྲིའི་སྒོ་ནས་ལྟ་བཞིན། “ཁྱོད་ཕེབས་འདོད་
20

ཐ་དད་པའི་འཇིག་རྟེན།
ཡོད་དམ།” ཟེར།
“ང་ལ་རྣམ་རྟོག་གང་ཡང་མེད། འགྲོ།”ཞེས་ངས་ལན་བཏབ་པ་ཡིན། ངེད་
གཉིས་མཉམ་དུ་ཐབ་ཚང་གི་སྐས་ལས་མར་བབ་པ་ཡིན།
‘“ཨ་མ།” ཞེས་མེག་གྷས་ཀྱིས་ཐབ་ཚང་གི་སྒོ་ཁ་ནས།“རྒྱ་གར་གྱི་མི་དྲག་ཅིག་ཁྱོད་
ལ་ཐུག་འཕྲད་དུ་ཕེབས་བྱུང་།”
“ཁོང་ག་པར་འདུག་གམ།”ཞེས་ལོ་རྒན་གྱི་སྐྱེད་སྨན་དེས་རེ་འདུན་ཆེན་པོས་དྲིས། ངས་
འཛུམ་དམུལ་དམུལ་ངང་མེག་གྷས་ཀྱི་རྒྱབ་ཏུ་ཐབ་ཚང་དུ་གོམ་ཁ་བསྒྱུར་བ་ཡིན། མེག་
གྷས་ཀྱིས་ང་ཚོ་ངོ་སྤྲོད་བྱེད་དོན། ‘‘ཨ་མ། ཁོང་ནི་སྐུ་ཞབས་གུཔཏཱ་ལགས་རེད།’ ཡང་
མོས་ང་ལ།‘སྐུ་ཞབས་གུཔཏཱ་ལགས། འདི་ནི་ངའི་ཨ་མ་ལགས་རེད།”ཟེར།
‘བཀྲ་ཤེས་བདེ་ལེགས།” ངས་ལག་པ་བཏང་བ་ཡིན།
“ཐུགས་སུན་ཞུས་སོང་། ངའི་་་་་ལག་པ་་་་།། མོས་ལག་པ་ཕྱུང་ནས་ང་ལ་བསྟན་བྱུང་།
འདི་ནི་གྲོ་ཞིབ་ཀྱིས་གོས་འདུག “དེ་རིང་ནི་རེས་གཟའ་སྤེན་པ་ཡིན་པར་བརྟེན་་་
།”ཞེས་མོས་འགྲེལ་བརྗོད་བྱེད་དོན། “ངས་འཁུར་ར་(Cake)བཟོ་གི་ཡོད། མི་ཚོས་
དེ་རིང་དགོང་མོ་ཉོ་རུ་ཡོང་གི་རེད། དེ་རིང་དགོང་མོ་འདི་ཚོ་ཁྲོམ་དུ་བཙོང་རྒྱུ་རེད།
དཀའ་རྙོག་ཅན་འདི་ནི་ང་ཚོའི་རྒྱུན་ལྡན་གྱི་འཚོ་ཐབས་རེད།” ཟེར།
རེས་གཟའ་སྤེན་པའི་དགོང་དྲོ་ནི་གྲོང་པ་དཀྱུས་མ་ཚོར་དུས་སྟོན་གྱི་སྣང་བས་
ཁེངས། ཅ་ལག་འདྲ་མིན་སྣ་ཚོགས་ལག་འཕུལ་འདྲུད་འཁོར་ཐོག་ནས་འཚོང་བཞིན་
ཁྲོམ་སྲང་ཡོངས་རྫོགས་དུས་རྒྱུན་ལས་མི་ཚོགས་ཆེས་ཆེར་འཕེལ། རེས་གཟའ་སྤེན་པ་
ནི་མི་སེར་དཀྱུས་མ་ཚོ་ལ་གླ་ཕོགས་ཐོབ་པའི་ཉིན་མོ་ཡིན་པར་བརྟེན། ཁོང་ཚོས་འགྲོ་
སོང་ཅུང་ཟད་གཏོང་གིན་ཡོད་པ་རེད།
21

པདྨ་ཚེ་དབང་གི་བསྒྱར་རྩོམ་ཕྱོགས་བསྒྲིགས།
འཁུར་ར་བཟོ་བྱེད་ཀྱི་རྒྱུ་ཆ་ནི། གྲོ་ཞིབ་དང༌། བྱེ་མ་ཀ་ར། དགུན་འབྲུམ་
སྐམ་པོ། སྒོ་ང་སོགས་ཆ་ཚང་གྲ་སྒྲིག་ཨང་གསར་གྱིས་ཐབ་ཚང་གི་བང་ཁྲིའི་ཐོག་བཞག་
འདུག བཟོས་མ་ཐག་པའི་འཁུར་ར་བསོད་པ་ཀྲིན་ཁོག་ནང་བླུགས་འདུག
‘“ཐབ་ཚང་སྐྱོ་པོ་འདི་འདྲའི་ནང་ཁྱོད་རང་སྤྲོ་པོ་ཡོང་མདོག་ཁ་པོ་མ་རེད།’ཅེས་ལྕམ་ཁེ་
ལི་ཕོཊ་ཡིས་བརྗོད་བྱུང་།
‘མེག་གྷས། སྐུ་ཞབས་ཁོང་སྡོད་ཁང་དུ་ཕར་གདན་འདྲེན་ཞུས་དང་། ང་ལས་ཀ་ཚར་
གྲབས་ཡོད་པས་སྐར་མ་གཅིག་རྗེས་སླེབས་ཡོང་།”
“མིན། མིན། ང་འདི་ན་བསྡད་ན་འགྲིག ཁྱོད་ཀྱིས་དངོས་གནས་འཁུར་ར་ཞིམ་མདོག་
ཁ་པོ་ཞིག་བཟོ་གིན་འདུག” ཅེས་ངས་བརྗོད་པས། ལྕམ་ཁེ་ལི་ཕོཊ་ཡིས་ང་ལ་ཐུགས་
རྗེ་ཆེ་ཞེས་བརྗོད་པ་དང་སྦྲགས་འཛུམ་ཙམ་བྱས།
“དེར་མ་ཟད་ཨ་མས་བྱི་རིལ་ཞིམ་མདོག་ཁ་པོ་ཞིག་བཟོ་ཡི་རེད། ཁྱོད་ཀྱིས་ཁ་ཤས་
མཆོད་ན་གང་འདྲ་འདུག” ཅེས་མེག་གྷས་ཀྱིས་མཆོད་སྒམ་ཞིག་སྒོ་ཕྱེ་བ་དང་ལྕགས
ཀྲིན་གཅིག་བཏོན་བྱུང་། ངས་བྱི་རིལ་ཁ་ཤས་བཟས་ནས་བསྔགས་བརྗོད་བྱས་པ་ཡིན།
“སྐུ་ཞབས་ལགས། རྒྱ་གར་ནི་ལུང་པ་ཇི་འདྲ་ཞིག་རེད་དམ།”ཞེས་ལྕམ་ཁེ་ལི་ཕོཊ་ཡིས་
ཐབ་ལས་མཇུག་བསྐྱང་བཞིན་དེ་ལྟར་དྲིས།
༦
“མཛེས་སྡུག་དང་ལྡན་པའི་ལུང་པ་ཞིག་རེད།”
“དེར་སྡོད་མཁན་གྱི་མི་རྣམས་ལ་གནོད་འཚེ་གང་ཡང་མེད་དམ།”
‘‘གང་ཡང་མེད། ཡིན་ནའང་འདི་གར་ནང་བཞིན་གནམ་གཤིས་གྲང་མོ་ཡོད་མ་རེད།
ཚ་བ་ཆེན་པོ་ཡོད་རེད།”
‘དེ་ན་སྦྲུལ་དང་སྟག་མང་པོ་མེད་དམ། དེ་ཚོས་མིའི་ཚེ་སྲོག་ལ་གནོད་འཚེ་བྱེད་ཀྱི་
22

ཐ་དད་པའི་འཇིག་རྟེན།
མ་རེད་དམ།”
“སྦྲུལ་དང་སྟག་སོགས་ནི་ཤིང་ནགས་སུ་སྡོད་ཀྱི་ཡོད་པས་སྐད་ཆ་དེ་ཚོ་ལ་ཆ་འཇོག་བྱེད་
རིན་གང་ཡང་མེད། གལ་ཏེ་ཁོང་ཚོ་མིའི་སྡོད་ས་ལ་སླེབས་པ་ཡིན་ན་ཁོ་ཚོ་རང་ཉིད་
འཆི་རྒྱུ་ཉག་ཅིག་རེད།”ཅེས་ང་གད་མོ་འཆོར།
༦“ཚ་ནད་མེད་དམ།”
“རྒྱ་གར་གྱི་ས་ཆ་ཁ་ཤས་ལ་ན་ཚ་གཞན་པ་ལས་མང་བ་ཡོད་ཀྱང་ས་ཆ་ཚང་མ་ལ་འདི་ལྟར་
གཅིག་མཚུངས་མ་རེད།”
“ངའི་བུ་པན་ཇབ་(Punjab)ལ་ཡོད་རེད། ཁོང་དམག་མི་ཞིག་རེད། པན་ཇབ་ནི་ས་
ཆ་གང་འདྲ་ཞིག་རེད་དམ།”
“པན་ཇབ་ནི་ས་ཆ་སྐྱིད་པོ་ཞིག་རེད། དེ་ལ་ཚ་ནད་ཉུང་ཤས་ལས་མེད།
“སྐད་ཆ་དེས་ང་རང་བློ་བདེ་སོང་།” ལྕམ་ཁེ་ལི་ཕོཊས་ཟེར།
མོས་བག་ལེབ་བསྲེགས་ཚར་རྗེས་‘མེག་གྷས།”ཞེས་བོས་ནས།
“སྐུ་ཞབས་གུཔ༷ཏཱ་ལགས་ཐོག་ཁང་དུ་གདན་འདྲེན་ཞུས་དང་། ངས་ལག་པ་བཀྲུས་ནས་
གསོལ་ཇ་འཁྱེར་ཡོང་།”
མེག་གྷས་ཀྱིས་ང་ཁོང་ཚོའི་སྡོད་ཁང་དུ་འཁྲིད་པ་དང་ངས་མོའི་རྗེས་འདེད་
བཞིན་སོང་། རིན་གོང་ཆུང་བའི་ནང་ཆས་ཉུང་ཤས་ལས་མི་འདུག ས་གདན་རྙིང་
ཧྲུལ་དུ་གྱུར་འདུག་ཀྱང་ཡོད་ཚད་ཚང་མ་གྲལ་དག་ཅིང་གཙང་ཞིང་ཡིད་དུ་འོང་བ་ཞིག་
གདའ། མེག་གྷས་ཀྱིས་སྒེའུ་ཁུང་གི་ཁྲ་ཡོལ་ཕར་འདེད་བཞིན་སྒེའུ་ཁུང་ཕྱེ་སོང་། དེ་
ན་ཤེལ་སྒོ་ལས་གྲུབ་པའི་དེབ་ཁྲི་ཞིག་འདུག་པར་ང་དེའི་འཁྲིས་ལ་ལང་བཞིན་བསྡད། སྐར་
མ་ཁ་ཤས་རྗེས་ལྕམ་ཁེ་ལི་ཕོཊ་ཡིས་ཤིང་ཁྲོལ་ལས་ཇ་འཁྱེར་ནས་སླེབས་པ་དང་། ད་
23

པདྨ་ཚེ་དབང་གི་བསྒྱུར་རྩོམ་ཕྱོགས་བསྒྲིགས།
གིན་ཐབ་ཚང་ནང་གི་མོའི་མཐོང་སྣང་དེ་རྦད་དེ་ཡལ་ཟིན།
ངེད་གཉིས་ཇ་འཐུང་བཞིན་པའི་སྐབས་ངས་རྒྱ་གར་གྱི་སྐོར་བཤད་པ་ཡིན།
ལྕམ་ཁེ་ལི་ཕོ ཊ་ཡིས་ང་ལ་མོའི་བུའི་འདྲ་པར་ཞིག་བསྟན་བྱང་བ་དེ་ནི་ཁོ་རྒྱ་གར་ལ་མ་
འགྲོ་སྔོན་དུ་བརྒྱབ་པ་ཞིག་རེད་འདུག ཁོང་གི་མིང་ལ་ཧྥ་རན་སིས་དང་ཡང་ན་ཧྥ་རན་
ཡང་ཟེར། མེག་གྷས་ཀྱིས་འདྲ་པར་གྱིས་བརྒྱན་པའི་དེབ་ཞིག་འཁྱེར་བྱུང་བ་དེའི་
ནང་དུ་སིམ་ལ་(Shimla)དང་དེའི་ཉེ་འཁོར་གྱི་གངས་རིའི་འདྲ་པར་མང་པོ་ཞིག་འདུག
དེབ་ནང་གི་མདུན་ཤོག་ཅིག་ན། ‘མེག་གྷས་ཀྱི་སྐྱེས་སྐར་ལ་ཁྱེད་ཀྱི་བརྩེ་བའི་གཅེན་
པོ་ཧྥ་རན་ནས་ཕུལ།’ཞེས་བྲིས་འདུག
“མེག་གྷས།’ ལྕམ་ཁེ་ལི་ཕོཊས་འབོད་བཞིན། “སྐུ་ཞབས་གུཔཏ་ལ་སོར་གདུབ་དེ་
སྟོན་ཅིག”
“ཁྱོད་ཀྱི་གཅེན་པོས་ཁྱོད་ལ་སོར་གདུབ་གཅིག་བསྐུར་བ་རེད་དམ།”ངས་མོ་ལ་འདྲི་
བཞིན།‘སོར་གདུབ་དེ་ཇི་ལྟར་ཡིན་མིན་ངས་ཅིག་བལྟས་ན་འགྲིག་གམ།” ཅེས་དྲིས་
པར།
‘དེ་ནི་སྒྱ་མ་ཅན་གྱི་སོར་གདུབ་ཅིག་རེད། འདི་ནི་རྣལ་འབྱོར་བ་ཞིག་གིས་ཧྥ་རན་ལ་
གནང་བ་རེད།”ཅེས་འགྲེལ་བརྗོད་བྱས། མོས་དེ་ཁུར་ཡོང་ནས་ང་ལ། “ཁྱོད་ཀྱིས་
འདིའི་ནང་བལྟས་ནས་འདས་པ་དང་མ་འོངས་པའི་སྐོར་མཐོང་ཐུབ་བམ།” ཟེར། ངས་
རྡོ་ཤེལ་ནང་དུ་བལྟས་པའི་སྐོར་གཏམ་མང་པོ་ཐོས་མྱོང་ཡོད། རྡོ་ཤེལ་ནི་སོར་གདུབ་
ཀྱི་བར་དུ་རྒྱན་བཏབ་ཀྱི་རེད། ངས་དེ་ལག་ཏུ་བླངས་ནས་དེ་ལ་བརྟག་དཔྱད་བྱས་པ་ཡིན།
‘“ཧྥ་རན་གྱིས་འདི་བསྐུར་བའི་ཚེ་་་་་་ཞེས་ལྕམ་ཁེ་ལི་ཕོཊས་བརྗོད་རྒྱུར་“‘ཁོས་འཕྲིན་
ཡིག་ནང་དུ། གལ་སྲིད་བློ་རྩེ་གཅིག་སྒྲིམ་གྱི་སྒོ་ནས་འདིའི་ནང་དུ་བལྟས་པ་ཡིན་ན། ཁྱོད་
24

ཐ་དད་པའི་འཇིག་རྟེན།
ཀྱིས་ཐག་རིང་དུ་གྱེས་པའི་མི་དེ་མཐོང་ཐུབ་ཀྱི་རེད་ལ། ཁོས་ད་ལྟ་ག་རེ་བྱེད་ཀྱི་ཡོད་
པ་མཐོང་ཐུབ་ཀྱི་རེད་ཅེས་རྣལ་འབྱོར་བ་དེས་ཧྥ་རན་ལ་བརྗོད་འདུག ང་ཚོས་ཧྥ་རན་གྱི་
སྐོར་གནས་ཚུལ་མ་ཐོས་ནས་དུས་ཡུན་རིང་པོ་ཕྱིན་སོང་བས་ང་དང་མེག་གྷས་གཉིས་ཀྱིས་
བློ་རྩེ་གཅིག་སྒྲིམ་ཐོག་ཡང་ཡང་བལྟས་པ་ཡིན་ཀྱང་ངེད་གཉིས་ཀྱི་གང་ཡང་མཐོང་ཐུབ་
ཀྱི་མི་འདུག ཁྱོད་ནི་རྒྱ་གར་བ་ཞིག་ཡིན་པར་བརྟེན་ཁྱོད་ཀྱིས་གཅིག་བལྟས་ན་མ་རེད་
པས། གཅིག་བྱས་ན་ཁྱོད་ཀྱིས་མཐོང་ཐུབ་སྲིད།’ རྒྱ་གར་ལ་རྣམ་རྟོག་གི་ལྟ་ཚུལ་འདི་
ད་དུང་ཡང་མཚམས་འཇོག་བྱུང་མེད་པར་ངས་ཤེས་རྟོགས་བྱུང༌། སོར་གདུབ་འདི་ནི་
གཞན་གང་ཡང་མ་ཡིན་པ་རག་ལ་ཤེལ་དཀྱུས་མའི་བརྒྱན་བཏབ་པ་ཞིག་རེད་འདུག་ཅེས་
ངས་ཨ་མ་དང་བུ་མོ་གཉིས་པོ་ལ་བརྗོད་རྒྱུའི་བློ་ཁོག་རྙེད་མ་སོང་།
ཁོང་ཚོའི་བསམ་བློའི་འཆར་སྒོ་ནང་འདི་ནི་ཧྥ་རན་གྱིས་བས་མཐའི་ཡུལ་གྲུ་ཞིག་
གམ་ཡང་ན་སྣང་བའི་འཇིག་རྟེན་ཁམས་ཤིག་ནས་བསྐུར་གནང་བའི་སྒྱུ་འཕྲུལ་ཅན་གྱི་
ཅ་དངོས་གསར་པ་ཞིག་ཡིན་པར་ཡིད་ཆེས་བྱེད་བཞིན་འདུག་པས། ངས་ཁོང་ཚོའི་ཡིད་
ཆེས་ཀྱི་དམ་ཚིག་ལ་བཀག་རྡོ་འཕེན་ན་ག་ལ་འགྲིག
ལྕམ་ཁེ་ལི་ཕོཊ་དང་མེག་གྷས་གཉིས་ཀྱིས་ཨུ་ཚུགས་མང་དུ་བྱས་པར་བརྟེན་
ངས་སོར་གདུབ་དེ་ལག་ཏུ་བླངས་ནས་ཞིབ་པར་བལྟས་རྗེས། ‘“ངས་གང་ཡང་མཐོང་
ཐུབ་ཀྱི་མི་འདུག”ཅེས་བརྗོད་ནས་མཚམས་བཞག་པ་ཡིན། བུ་མོ་དང་ཨ་མ་གཉིས་པོའི་
རེ་བ་སྟོང་ཟད་དུ་གྱུར་སོང་། ངས་སྐད་ཆ་གཡོལ་ཐབས་ཀྱི་སྒོ་ནས། “མེག་གྷས། འདི་
ན་པི་ཝང་ཞིག་འདུག་པས། དེ་ཁྱོད་ཀྱི་རེད་དམ།”ཞེས་དྲིས་པ་ཡིན།
“རེད། མེག་གྷས་ཀྱིས་པི་ཝང་ཡག་པོ་དཀྲོལ་གྱི་རེད། མེག་གྷས། སྐུ་མཁྱེན། ང་ཚོ་
ལ་པི་ཝང་ཞིག་གཏོང་གནང་དང་།` ཅེས་ལྕམ་ཁེ་ལི་ཕོཊས་བརྗོད་སོང་།
25

པདྨ་ཚེ་དབང་གི་བསྒྱུར་རྩོམ་ཕྱོགས་བསྒྲིགས།
‘‘ཨ་ཙི། ཨ་མ་ལགས།’ མེག་གྷས་ཀྱིས་ཨ་མ་ལ་མི་འདོད་པའི་རྣམ་འགྱུར་བསྟན།
‘‘“མེག་གྷས། སྐུ་མཁྱེན། ཏོག་ཙམ་ཞིག་གཏོང་གནང་དང༌། ང་པི་ཝང་ལ་ཧ་ཅང་
གིས་དགའ་པོ་ཡོད། ངའི་ཁྱིམ་དུ་ང་ལ་གཅུང་མོ་ཁྱོད་དང་ལོ་ཚད་མཉམ་པ་ཞིག་ཡོད།
མོས་ང་ལ་པི་ཝང་གཏོང་གི་རེད།”ཅེས་ངས་རེ་སྐུལ་ཞུས་པ་ཡིན།
“ངས་བཏང་བར་ཉན་རིན་ཅི་ཡང་ཡོད་མ་རེད།” མེག་གྷས་ཀྱིས་ལན་བཏབ། རེ་བ་
ཁ་ཤས་བྱས་རྗེས་མཐར་མོས་དམངས་ཁྲོད་རོལ་དབྱངས་དང་སྲོལ་རྒྱུན་གྱི་གཞས་ཐུང་
ངུ་ཞིག་འབུད་སོང་། ངེད་ཚོ་འཆམ་མཐུན་གྱི་གྲོགས་པོ་བཟང་པོར་གྱུར་སོང་། ངས་
མེག་གྷས་དང་མོའི་ཨ་མ་གཉིས་པོ་འཁྲབ་སྟོན་ཁང་དུ་ལྟད་མོ་བལྟ་རུ་འཁྲིད་པ་ཡིན། ང་
ཚོས་ཝིཎི་སེར་གྱི་ཚོང་པ།(TheMerchantOf Venice)ཞེས་པའི་འཁྲབ་སྟོན་ལ་
བལྟས་པ་ཡིན།
ཟླ་བ་གསུམ་འདས་སོང་། ངས་མེག་གྷས་དང་མོའི་ཨ་མ་ཐུག་ཏུ་ཁོང་ཚོའི་
ཁྱིམ་དུ་ཐེངས་ཁ་ཤས་ཕྱིན་པ་དང་མེག་གྷས་གཅན་གཟན་ཁང་ལ་ཐེངས་གཅིག་འཁྲིད་
པ་ཡིན། མོས་ཕྲུ་གུ་བུ་དང་བུ་མོ་གཞན་དང་གཅིག་མཚུངས་ཀྱི་གླང་ཆེན་རྒྱ་གར་ར་ཛ་
ལ་བཞོན་སོང་། མོ་ནི་ཇི་ལྟར་སྤྲོ་སྣང་ལྡན་པ་ཞིག་མ་རེད་དམ།
འོན་ཀྱང་མོའི་གཅེན་པོའི་སྐོར་གནས་ཚུལ་གང་ཡང་ཐོས་རྒྱུ་མི་འདུག ལྕམ་
ཁེ་ལི་ཕོཊ་ཡིས་རེ་བསྐུལ་ལྟར་ཉིན་ཞིག་ང་རྒྱ་གར་གྱི་དོན་གཅོད་ཁང་ལ་གནས་ཚུལ་འཚོལ་
ཞིབ་བྱེད་དུ་ཕྱིན་པ་ན། ཧྥ་རན་ཁོངས་གཏོགས་ཀྱི་རྐང་དམག་རུ་ཁག་དེ་ནི་བྱང་ཤར་མཐའ་
མཚམས་ལ་དམག་འཐབ་བྱེད་ཀྱིན་ཡོད་པ་བརྗོད་བྱུང༌། སྐད་ཆ་འདི་དག་ཐོས་སྐབས་
ལྕམ་ཁེ་ལི་ཕོཊ་ནི་ཧ་ཅང་གི་སེམས་ཁྲལ་གྱིས་མནར་སོང་། ཉིན་ཞིག་ང་ལ་མེག་གྷས་
ཀྱི་ས་ནས་སྦྲག་ཡིག་གཅིག་འབྱོར་བྱུང་བའི་ནང་།
26

ཐ་དད་པའི་འཇིག་རྟེན།
བརྩེ་བའི་སྐུ་ཞབས་གུཔཏཱ་ལགས།
ངའི་ཨ་མ་ནད་ཀྱིས་མནར་ནས་གུས་མོ་བདུན་ཕྲག་གཅིག་རིང་ལས་ཀ་ལ་འགྲོ་ཐུབ་མ་སོང༌། གལ་
ཏེ་ཁྱོད་ཀྱིས་དཀའ་ངལ་ལ་མ་འཛེམས་པར་ང་ཚོར་ཐུག་འཕྲད་དུ་ཕེབས་ཐུབ་ན་ང་ཚོ་ཧ་ཅང་གིས་
དགའ་པོ་ཡོང་བ་འདུག
མེག་གྷས་ནས་ཕུལ་། ཞེས་བྲིས་འདུག
ང་རང་གནས་ཚང་བཅར་སའི་མི་ཚང་དེ་ལ་ཁོང་མ་སྨད་གཉིས་ཀྱི་སྐོར་བཤད་པ་དང་།ཞོགས་
ཇའི་སྐབས་སུ་སྦྲག་ཡིག་དེའི་སྐོར་བརྗོད་པ་ཡིན། གནས་མོས་ང་ལ་““ཁྱོད་འགྲོ་དུས་
ཤོག་དངུལ་ཁ་ཤས་ཁུར་རྒྱུག བུ་མོ་དེ་བདུན་ཕྲག་གཅིག་རིང་ལས་ཀ་འགྲོ་མ་ཐུབ་པར་
བརྟེན་གླ་ཕོགས་གཅིག་ཀྱང་ཐོབ་ཡོད་ཀྱི་མ་རེད། ཁོང་ཚོ་དཀའ་ངལ་ཆེན་པོ་ཞིག་གི
ནང་ལྷུང་ཡོད་ཁོ་ཐག་རེད།”
ཞོགས་ཇ་བཏུང་ཚར་རྗེས་ངས་དངུལ་ཅུང་ཟད་འཁྱེར་ནས་ལམ་བྷཐཱ་ཕྱོགས་
སུ་ཐོན། ངས་སྒོ་བརྡུང་པ་ན་མེག་གྷས་ཀྱིས་སྒོ་ཕྱེས་བྱུང་། མོའི་གདོང་པ་སྐྱ་བོར་གྱུར་
ཡོད་ཅིང་། མོའི་མིག་ཀོང་ཀོང་དུ་གྱུར་འདུག
‘‘ཨོ། སྐུ་ཞབས་གུཔ༷ཏཱ་ལགས། སྐུ་ཉིད་ཕེབས་པར་ཐུགས་རྗེ་ཆེ། ཁྱེད་ཉིད་སེམས་པ་
བཟང་བ་ལ་ཨང་།" མོས་ང་མཐོང་བ་ན་འབོད་ཚིག་བསྒྲགས་བྱུང་།
‘མེག་གྷས། ཁྱོད་ཀྱི་ཨ་མའི་སྙུང་གཞི་གང་འདྲ་འདུག་གམ།"ངས་དྲིས།
“ངའི་ཨ་མ་ད་ལྟ་གཉིད་ཁུག་འདུག ཁོང་གི་ནད་གཞི་ཧ་ཅང་གི་ཚབ་ཆེན་རེད། ཨམ་
རྗེ་ལགས་ཀྱིས་གསུངས་པ་ལྟར་ན་ཨ་མས་ཧྥ་རན་ལ་སེམས་ཁྲལ་བྱས་པ་དེས་ནད་གཞི་སྡུག་
ཏུ་སོང་བ་རེད་ཟེར། ཁོང་གི་སྐོར་གནས་ཚུལ་གང་ཡང་ཐོས་རྒྱུ་མི་འདུག་པས། གཅིག་
བྱས་ན་ཨ་མ་གནས་ཐུབ་པ་མིའདུག་་་་་་།།
27

པདྨ་ཚེ་དབང་གི་བསྒྱུར་རྩོམ་ཕྱོགས་བསྒྲིགས།
ངས་མེག་གྷས་ལ་སེམས་གསོ་གཏོང་ཅི་ཐུབ་བྱས་པ་ཡིན། མེག་གྷས་ཀྱིས་བཙན་ཐབས་
ཀྱི་སྒོ་ནས་རང་ཉིད་ཀྱི་སྐྱོ་གདུང་ལ་སྟངས་འཛིན་བྱས་ནས། “སྐུ་ཞབས་ལགས། ངས་
ཁྱོད་ལ་རེ་བ་ཞིག་ཡོད།”
“དེ་ག་རེ་ཡིན་ནམ། མེག་གྷས།”ཞེས་ངས་དྲིས།
‘ཡར་སྡོད་ཁང་དུ་ཕེབས་དང་ངས་བཤད་ཆོག”ཞེས་མོས་ལན་བཏབ།
ངེད་གཉིས་ཀྱི་རྐང་པའི་རྡོག་སྒྲས་ནད་པ་ལ་སུན་པོ་བཟོ་བར་དོགས་ནས་རྐང་
པའི་རྩེ་མོ་བཙུག་ནས་སྡོད་ཁང་གི་ནང་དུ་ག་ལེར་བསྐྱོད། ཁང་པའི་དཀྱིལ་དུ་སླེབས་དུས་
ངས་དེ་གར་ལངས་ནས་ཁ་ཕྱིར་བསྐོར་ཏེ་““མེག་གྷས། རེ་བ་དེ་ག་རེ་ཡིན་ནམ།”ཞེས་
ངས་དོན་དེ་བསྐྱར་དུ་དྲིས་པ་ཡིན། མེག་གྷས་ཀྱིས་རེ་འབོད་ཀྱིས་ཁེངས་པའི་མིག་ཟུང་
གཉིས་པོ་ངའི་གདོང་པ་ལ་གཅེར་ནས་འདུག ངས་ལན་ལ་སྒུག་ནས་བསྡད། དེ་ནས་
མོས་ལག་པ་གཉིས་པོས་གདོང་པ་བཀབ་བཞིན་དལ་བུར་ངུས་བྱུང་བས་ང་རང་ཅི་བྱ་གཏོལ་
མེད་དུ་གྱུར། ངས་ཕྲུ་གུ་དེ་ལ་སེམས་གསོའི་སྐད་ཆ་ག་རེ་ཞིག་བཤད་དགོས་སམ། མོའི་
གཅེན་པོ་ནི་མཐའ་མཚམས་ལ་དམག་འཁྲུགས་བྱེད་བཞིན་ཡོད། ཡང་སྙིང་ཁོ་འཆི་གསོན་
ག་རེ་བྱུང་ཡོད་མེད་ནི་དཀོན་མཆོག་ལས་གཞན་སུས་ཀྱང་ཤེས་མི་ཐུབ། འཇིག་རྟེན་
འདིའི་ཐོག་ཏུ་མོ་ལ་ཡོད་པ་ནི་ཨ་མ་གཅིག་པུ་རེད། གལ་ཏེ་མོ་ཕྱི་མའི་ལྔ་ལམ་དུ་བཞུད་
ཚེ་མཇུག་འབྲས་ཇི་ལྟར་ཡོང་སྲིད་དམ། འཚར་ལོང་འབྱུང་བཞིན་པའི་བུ་མོ་ཞིག་ལོན་
ཌོན་གྲོང་ཁྱེར་གྱི་ཁ་ཕྱོགས་གང་དུ་འགྲོ་དགོས་རེད་དམ།
ངས་མོའི་གདོང་པ་ལས་ལག་པ་ཕྱིར་འཐེན་པ་ཡིན། “མེག་གྷས། ངས་བསྒྲུབ་
དགོས་པའི་ཁྱོད་ཀྱི་རེ་བ་དེ་ག་རེ་ཡིན་ནམ་ང་ལ་ཤོད་དང་། ངས་ཁྱོད་ལ་ཕན་པའི་བྱ་བ་
ག་རེ་ཞིག་ཡིན་ཀྱང་དེ་ལ་ངས་རྣམ་རྟོག་ཁྱོན་ནས་མེད།”
28

ཐ་དད་པའི་འཇིག་རྟེན།
‘སྐུ་ཞབས་གུཔཏཱ་ལགས།’ མོས་བརྗོད་རྒྱུར།“ངའི་རེ་བ་འདི་ལ་ཁྱོད་ཀྱིས་ག་རེ་བསམ་
མིན་ངས་མི་ཤེས། གལ་ཏེ་འདི་ནི་ནོར་འཁྲུལ་ཆེན་པོ་ཞིག་ཡིན་ན། སྐུ་མཁྱེན། ཁྱོད་
ཀྱིས་ང་ལ་དགོངས་ཚོམ་མེ་པ་ཞུ།”
“དེ་ག་རེ་ཡིན་ནམ། ང་ལ་ཤོད་དང་།”
“ཁ་སང་ཉིན་གང་ཨ་མས། གལ་སྲིད་སྐུ་ཞབས་གུཔཏུ་ཁོང་ངེས་པར་དུ་ཕེབས་ནས་རྡོ་
ཤེལ་ནང་ལ་བལྟས་པ་ཡིན་ན་ཁོས་ཏན་ཏན་ཧྥ་རན་སྐོར་ཤེས་ཐུབ་ཀྱི་རེད་ཟེར། དེར་བརྟེན་
ངས་ཁྱོད་ལ་ཡི་གེ་དེ་བྲིས་པ་ཡིན།”
༦“མེག་གྷས། གལ་སྲིད་ངས་སླར་ཡང་ཚོད་ལྟ་ཞིག་བྱེད་དགོས་ཡོད་ན་སོང་ནས་སོར་
གདུབ་དེ་ངའི་སར་ཁུར་ཤོག་དང་ངས་དེ་ལྟར་བསྒྲུབ་ཆོག”
“ད་ཐེངས་ཁྱོད་ཀྱིས་སླར་ཡང་གང་ཡང་མ་མཐོང་བ་ཡིན་ཚེཧཧཧ།” ངས་མེག་གྷས་ཀྱི་
ག་རེ་ལབ་ཀྱི་ཡོད་མེད་དོན་དག་ཆ་ཚང་ཤེས་སོང་། ང་རང་ཁ་ཁུ་སིམ་མེར་བསྡད་པ་
ཡིན།
‘སྐུ་ཞབས་གུཔཏཱ་ལགས། རྒྱ་གར་བ་ཚོས་དྲང་བདེན་ལ་དགའ་མོས་ཡོད་པ་ངས་བཀླགས་
མྱོང་ཡོད། གལ་ཏེ་ཁྱོད་ཀྱིས་རྡོ་ཤེལ་དེ་ལ་བལྟས་ནས་ཨ་མ་ལ་ཧྥ་རན་བདེ་པོ་དང་ད་ལྟ་
གསོན་པོ་རེད་ཅེས་བརྗོད་པ་ཡིན་ན་དེ་ནི་རྫུན་གཏམ་ཧ་ཅང་གི་ཆེན་པོ་ཞིག་རེད་དམ། འདི་
ནི་ཧ་ཅང་གི་མ་འོས་པ་ཞིག་རེད་དམ།” མོས་སྐད་ཆ་འདི་དག་ཤོད་སྐབས་མིག་གཉིས་
མཆི་ཞག་གིས་གཏམས་འདུག
ངས་དེ་ལ་བསམ་བློ་ཐེངས་ཤིག་བཏང་རྗེས་དེ་ལྟར་བྱེད་རྒྱུར་ཁས་བླངས།
‘མེག་གྷས། སྐུ་མཁྱེན་མ་ངུ་དང་། ངས་དེ་ལ་དེ་རིང་ཡག་པོ་བྱེད་ནས་བལྟ་ཆོག སོར་
གདུབ་ག་པར་ཡོད་དམ། གལ་སྲིད་ངས་གང་ཡང་མ་མཐོང་བ་ཡིན་ན་ཁྱོད་ཀྱིས་བརྗོད་
29

པདྨ་ཚེ་དབང་གི་བསྒྱུར་རྩོམ་ཕྱོགས་བསྒྲིགས།
པར་ལྟར་བྱ་ཆོག” མེག་གྷས་ཀྱིས་ང་ལ་སོར་གདུབ་དེ་འཁྱེར་བྱུང་། ངས་དེ་བླང་བཞིན་
“ཁྱོད་ཀྱི་ཨ་མ་ལངས་ཡོད་མིན་ལྟོས་དང་། ”བརྗོད་པས།
“ངས་ཨ་མ་ལ་ཁྱོད་ཉིད་འདི་གར་ཡོད་ཅེས་བརྗོད་ཟིན།”
“ངས་ཁྱོད་ཀྱི་ཨ་མ་ད་ལྟ་ལྟ་བར་ཕྱིན་ན་འགྲིག་གམ།”
“སྐུ་མཁྱེན། ཕེབས་གནང་དང་།’ངས་སོར་གདུབ་ལག་ཏུ་འཁྱེར་བཞིན་མོའི་ཨ་མའི་
ཉལ་ཁྲིའི་འགྲམ་དུ་ཕྱིན་ནས་ཞོགས་པའི་འཚམས་འདྲི་ཞུས་རྗེས། “ལྕམ་ཁེ་ལི་ཕོ ཊ་ལགས།
ཁྱོད་ཀྱི་བུ་ད་ལྟ་གསོན་པོ་དང་བདེ་ཐང་རེད་འདུག”ཅེས་བརྗོད་པར་ལོ་ལོན་གྱི་སྐྱེད་སྨན་
དེས་སྔས་འབོལ་ལས་མགོ་བོ་ཅུང་ཟད་བཏེགས་ཙམ་བྱས།
‘“ཁྱོད་ཀྱིས་འདི་རྡོ་ཤེལ་དེ་ལས་མཐོང་སོང་ངམ།”ཞེས་མོས་དྲིས་བྱུང༌།
‘ལགས་རེད། ངས་མཐོང་བྱུང་།”ཅེས་ངས་ཐེ་ཚོམ་མེད་པར་ལན་བཏབ། མོས་མགོ་
བོ་ཕྱིར་བཞག་སོང་། མིག་མཐའ་ན་དགའ་སྤྲོའི་མིག་ཆུ་འཁྱིལ་འདུག མོས་སྐད་གསང་
དལ་གྱི་སྒོ་ནས་‘དཀོན་མཆོག་གིས་ཁྱོད་ལ་གཟིགས་པར་ཤོག དཀོན་མཆོག་གིས་
ཁྱོད་ལ་གཟིགས་པར་ཤོག” དེ་རྗེས་ལྕམ་ཁེ་ལི་ཕོཊ་སེང་དྲག་ཕྱིན་སོང་།
ད་ནི་ང་རང་རྒྱ་གར་དུ་ཕྱི་ལོག་རན་པའི་དུས་ཚོད་ཅིག་རེད། ངའི་འདོད་པ་
ལ་ང་རང་ལམ་བྷཱཐ་ལ་ཕྱིན་ནས་མ་སྨད་གཉིས་ལ་བདེ་མོ་བཞུགས་ཨང་ཞེས་བརྗོད་འདོད་
ཡོད་མོད། འོན་ཀྱང་ཁ་སྔོན་ཟླ་བ་གཅིག་གི་སྔོན་ཚུད་མེག་གྷས་ཀྱིས་ང་ལ་འཕྲིན་ཡིག་
གི་མཐའ་སྐོར་ནག་པོ་བྱས་པ་དེ་གཏོང་བའི་སྐབས། ཧྥ་རན་ནི་དམག་འཁྲུགས་ཁྲོད་གཡུལ་
སར་ཚེ་སྲོག་ཤོར་ཟིན་པས་ད་ཆ་མི་ཚང་དེ་མྱ་ངན་གྱི་གནས་སུ་ལྷུང་ནས་ཡོད། ངས་ཟླ་
ཚེས་ལ་གྲངས་ཀ་བརྩིས་པ་ན་དེ་ནི་ཏག་ཏག་ངས་མོའི་ཨ་མ་ལ་ཧྥ་རན་བདེ་པོ་དང་གསོན་
པོ་རེད་ཅེས་བརྗོད་པའི་ཉིན་ཤས་སྔོན་ལ་ཧྥ་རན་ཤི་ཟིན་པ་ཤེས་བྱུང་བས་ལྕམ་ཁེ་ལི་ཕོཊ་
30

ཐ་དད་པའི་འཇིག་རྟེན།
ཐུག་རྒྱུའི་ངོ་གནོང་བྱུང༌། དེར་བརྟེན་ངས་ཁོང་ཚོ་ལ་འཕྲིན་ཡིག་གཅིག་བྲིས་ནས་ང་
རང་ཕྱིར་ཐོན་རྒྱུ་ཡིན་པ་དང་ཁོང་ཚོ་ལ་བདེ་མོ་བཞུགས་ཞེས་བརྗོད་པ་ཡིན།
ང་རང་དོ་དགོང་ཐོན་རྒྱུ་ཡིན་པས་ང་རང་ལོན་ཌོན་གྱི་ཞོགས་པའི་སྐྱ་རེངས་
ཁྲོད་བསྡད་རྒྱུའི་ཆེས་མཐའ་མཇུག་གི་ཉིན་མོ་རེད། ང་རང་བསྡད་སའི་གནས་ཚང་གི་
ནང་མི་དང་ལྷན་དུ་ཞོགས་ཟས་ལ་རོལ་བཞིན་པའི་སྐབས་སྒོ་བརྡུང་བྱུང་། དུས་ཡུན་སྐར་
མ་ཁ་ཤས་རྗེས་ཟ་ཁང་གི་ཞལ་ཏཱ་མ་སླེབས་ནས་“སྐུ་ཞབས་གུཔཏུ་ལགས། ལྕམ་ཆུང་
ཁེ་ལི་ཕོཊ་ཁྱེད་རང་ཐུག་འཕྲད་དུ་སླེབས་འདུག”
ངས་ཞོགས་ཟས་ཀྱང་ཟ་མ་ཚར་གོང་མེག་གྷས་ཀྱིས་ང་རང་གྱེས་ཕྱག་ཞུ་རུ་
སླེབས་པ་རེད། མོ་ལས་ཁུངས་སུ་འགྲོ་རྒྱུ་འཕྱི་འགྲོ་ཡི་རེད་སྙམ་ནས་ངས་གནས་མོ་ལ་
དགོངས་པ་ཞུས་རྗེས་མདུན་ཅོག་དང་བྲལ་བ་ཡིན། མེག་གྷས་ཚོམས་ཆེན་དུ་སྒུག་འདུག་
ཅིང་མོས་མྱ་ངན་གྱི་གྱོན་གོས་ནག་པོ་བཀླུབས་འདུག
ངས་མོ་ཉེ་འགྲམ་གྱི་དཔེ་ཁང་དུ་འཁྲིད་ནས་མར་བསྡད་དུ་བཅུག་པ་ཡིན།
‘ཁྱོད་དེ་རིང་ཐོན་རྒྱུ་ཡིན་ནམ།’མོས་དྲིས་བྱུང་།
6
‘ཡིན། མེག་གྷས། དེ་རིང་ནི་ང་ཐོན་རྒྱུའི་ཉིན་མཐའ་མ་དེ་རེད། ”
“ཁྱོད་རང་ལུང་པར་སླེབས་ཡག་མང་ལོས་འགོར་གྱི་རེད་དམ།”
‘བདུན་ཕྲག་གཉིས་ལྷག་ཙམ་འགོར་གྱི་རེད།”
“ཁྱོད་རང་རྒྱལ་ཁབ་ཀྱི་ས་ཆ་ག་པར་ཕྱོགས་སུ་བསྡད་ཀྱི་ཡོད་དམ།”མོས་ཤེས་འདོད་བྱེད
ཀྱིན་གདའ།
“ང་པན་ཇབ་མི་དམངས་ཞབས་ཞུ་ཁང་བརྒྱུད་ནས་འགྲོ་གི་རེད། ང་རང་ག་པ་བསྐྱལ་
གྱི་ཡོད་མེད་དངོས་སུ་མ་འབྱོར་གོང་གསལ་པོ་ཧ་གོ་ཡི་མི་འདུག”
31

པདྨ་ཚེ་དབང་གི་བསྒྱུར་རྩོམ་ཕྱོགས་བསྒྲིགས།
“དེ་ནས་བརྩིས་པ་ཡིན་ན་མཐའ་མཚམས་བར་ཐག་རིང་ལོས་ཡོད་རེད་དམ།”
‘“རིང་པོ་དེ་ཙམ་ཡོད་མ་རེད།”
“ཧྥ་རན་གྱི་དུར་ཕུང་ངྷར་ག་རྫི་ཁཱོན་གྱི་ཉེ་འགྲམ་དུ་ཡོད་པའི་མཱོ་ནོ་རོ་མཁར་དུ་སྦས་ནས་
ཡོད་རེད།’ སྐད་ཆ་འདི་བཤད་སྐབས་མོའི་མིག་ན་མཆི་མས་གཏིམས་འདུག
“ང་རང་ས་ཆ་དེར་འབྱོར་དུས་ངས་ཁྱོད་ཀྱི་གཅེན་པོའི་དུར་ཕུང་ལ་བལྟ་རུ་ཕྱིན་ནས་ངས་
ཁྱོད་ལ་འཕྲིན་ཡིག་བསྐུར་ཆོག”
“དེས་ཁྱོད་ལ་སྟབས་མི་བདེ་བ་དང་དཀའ་ལས་འཕྲད་ཀྱི་མ་རེད་དམ།” མེག་གྷས་ཀྱིས་
དྲིས་བྱུང་།
“འདི་ལ་དཀའ་ལས་གང་ཡང་མེད། ཌྷར་ག་རྫི་ཁཱོན་ནི་ང་འགྲོ་སའི་ལམ་ཐག་རིང་པོ་
མ་རེད། ཏན་ཏན་ང་དེ་རུ་ཉིན་ཁ་ཤས་རིང་བསྐྱོད་རྒྱུ་ཡོང་སྲིད་པ་རེད། ངས་དེའི་སྐོར་
ཁྱོད་ལ་ཡི་གེ་གཏོང་ཆོག”
མེག་གྷས་ཀྱི་གདོང་ན་དགའ་སྣང་གིས་ཁེངས་སོང་། མོས་ང་ལ་ཐུགས་རྗེ་ཆེ་
བརྗོད་སྐབས་འདར་སྐད་རྒྱག་གིན་འདུག མོས་ཨམ་ཁུག་ལས་ཤིལ་ལིང་(དབྱིན་ཡུལ་
གྱི་ཊམ་ཀ)གཅིག་བཏོན་ནས་ངའི་མདུན་གྱི་ཅོག་ཙེའི་ཐོག་ཏུ་བཞག་ནས་‘ཁྱོད་འགྲོ་བའི་
ཚེ་ན་ཤིལ་ལིང་འདིས་མེ་ཏོག་ཉོས་ནས་ཆེད་དུ་ངའི་གཅེན་པོའི་དུར་ཕུང་གི་ཐོག་ཏུ་བཞག་
རོགས་གནང་།”ཞེས་བརྗོད་བྱུང་།
བདེ་སྡུག་གི་ཚོར་བ་ཆེས་ཆེར་འགྲོ་བའི་སྒོ་ནས་ངས་མིག་འོག་ཏུ་མར་བལྟས་
པ་ན། བུ་མོ་ཆུང་ཆུང་འདིས་དཀའ་སྡུག་ཚད་མེད་ཐོག་ཤིལ་ལིང་འདི་ཉིད་གསོག་འཇོག་
བྱས་པ་རེད། ང་ཚོའི་ལུང་པ་ལ་མེ་ཏོག་ནི་ཕྱོགས་གང་སར་འཛད་མེད་དུ་སྐྱེ་ཡི་ཡོད་པ་
རེད་ཅེས་བརྗོད་ནས་ཕྱིར་སློག་བྱ་འདོད་བྱུང༌། འོན་ཀྱང་ངས་བསམ་གཞིགས་བྱེད་དུས།
32

ཐ་དད་པའི་འཇིག་རྟེན།
ངས་ག་རེ་བྱས་ནས་མོའི་དཀའ་སྡུག་ཁྲོད་ནས་ཐོབ་པའི་བདེ་བ་དེ་བཀག་འགོག་བྱེད་དམ།
ཤིལ་ལིང་འདིས་གང་ཞིག་སྟེར་ཐུབ་པ་ནི་མོས་རང་ཉིད་ཀྱི་གཅེན་པོ་ལ་བཅངས་པའི་བརྩེ་
དུང་རྣལ་མ་ཞིག་མཚོན། བློས་ཐོང་གི་བྱ་གཞག་ཁྲོད་ཐོབ་པའི་བདེ་བ་ནི་དངུལ་ལོར་གྱིས་
ཀྱང་གཞལ་མི་ཐུབ་པ་ཞིག་རེད། མོའི་སེམས་ནང་གི་དཀའ་སྡུག་ལ་ཅུང་ཟད་དབུགས་
དབྱུང་ཐོབ་སྲིད་པས། ངས་ཁོ་མོའི་སེམས་པ་བསད་ནས་གང་བྱེད་དམ། ངས་ཤིལ་ལིང་
དེ་བླངས་པ་ཡིན།
མེག་གྷས་ཡར་ལངས་ནས་“ངས་ཁྱོད་ལ་ཇི་ལྟར་བྱས་ནས་ཐུགས་རྗེ་ཆེ་བརྗོད་
དགོས་སམ།’ མོས་བརྗོད་བཞིན། “ད་ང་ལས་ཀ་འགྲོ་ཡག་དུས་ཚོད་ཟིན་སོང་། ག་
ལེ་ཕེབས་ཨང་། ཡི་གེ་བསྐུར་རྒྱུར་མ་བརྗེད་རོགས།’
ང་རང་ཡར་ལངས་བཞིན་མོའི་ལག་པ་ནས་འཇུས་ཏེ། ‘ག་ལེར་ཕེབས་ཨང་
མེག་གྷས། དཀོན་མཆོག་གིས་ཁྱོད་ལ་གཟིགས་པར་ཤོག” ངས་དེ་ལྟར་བརྗོད་པ་
དང་སྦྲགས་ངས་མོའི་ལག་པ་ལ་མཆུ་སྦྱར་བ་ཡིན། མེག་གྷས་བཞུད་སོང༌།
ངས་མིག་མཐའ་ན་མིག་ཆུ་རྡོག་པོ་དག་ཕར་ཕྱིས་བཞིན་འོག་ཁང་དུ་ཐོན་ཆས་
བསྡུ་བསོག་བརྒྱབ་ཏུ་ཕྱིན་པ་ཡིན།།
(འདི་ནི་རྒྱ་གར་རྒྱལ་ཡོངས་ཀྱི་འཛིམ་རིམ་བཅུ་གཉིས་པའི་དབྱིན་ཇིའི་སྐད་ཡིག་སློབ་དེབ་ལས་
བསྒྱུར་ཅིང་༢༠༠༩ལོའི་ཝཱཎའི་རིག་རླབས་འདོན་ཐེངས་གཉིས་པའི་ཐོག་བཀོད།)
33

ཐ་དད་པའི་འཇིག་རྟེན།
ཡི་གྲོགས་པོ་སྦྱིན་ཝ་ལིའོ་(Benvolio)ཡིས་ཐུགས་སྤྲོ་ལ་དར་སྲོལ་ཆེ་བའི་གདོང་འབག་
གྱོན་ནས་འགྲོ་རྒྱུའི་ཨུ་ཚུགས་བྱས་པར་བརྟེན་ཁོས་ཀྱང་རང་ཉིད་ཀྱི་སྙིང་སྡུག་རོ་ས་ལིན་
མཐོང་ཐུབ་པར་མ་ཟད་ཝེ་རོ་ཎའི་བུད་མེད་གཞན་དང་འགྲན་བསྡུར་བྱེད་ཐུབ་སྙམ། རྒྱུ་
མཚན་ནི་ཁོང་གི་གྲོགས་པོས་མོ་ནི་མཛེས་སྡུག་གཞན་ལས་ཞན་པ་འདུག་ཅེས་བརྗོད་ཀྱི་
ཡོད་པའི་ཕྱིར་རོ།།
རོ་མིའོ་ཡིས་སྤྲིན་ཝ་ལིའོ་ཡི་སྐད་ཆ་ལ་དེ་ཙམ་གྱི་ཡིད་ཆེས་བྱས་མེད་ཀྱང་རོ་
མིའོ་ནི་བརྩེ་དུང་དང་ལྡན་པ་ཞིག་ཡིན་དུས་ཁོས་རང་ཉིད་ཀྱི་རོ་ས་ལིན་ལ་བརྩེ་དུང་མཚོན་
ཆེད་འགྲོ་རྒྱུ་བྱས། ཁོས་སྐབས་རེ་རོ་ས་ལིན་ཁོ་ན་དྲན་ནས་མཚན་མོའི་གཉིད་ཀྱང་ཁུགས་
ཀྱི་མེད་པར་མ་ཟད་མཚམས་རེ་རོགས་པ་སུ་དང་མཉམ་དུ་ཡང་མི་འགྲོ་བར་གྲོགས་མེད་
ཁེར་རྐྱང་ངང་སྡོད་རྒྱུར་དགའ། འོན་ཀྱང་མོས་ཁོང་ལ་གུས་བཀུར་ཅུང་ཟད་ཙམ་ལས་
བརྩེ་དུང་རྣལ་མ་ཞིག་སྤྲད་མ་མྱོང་། དེར་བརྟེན་ཁོང་གི་གྲོགས་པོ་སྦིན་ཝ་ལིའོ་ཡིས་རང་
ཉིད་ཀྱི་གྲོགས་པོ་བརྩེ་དུང་གི་རྨ་ཁ་འདི་ལས་སྐྱོབ་ཆེད་ཁོང་ལ་བུད་མེད་གཞན་པ་མང་པོ་
ཞིག་བསྟན་འདོད་ཡོད་པ་རེད།
དེར་བརྟེན་ལོ་གཞོན་རོ་མིའོ་ཡིས་གདོང་འབག་གྱོན་ནས་གྲོགས་པོ་སྦིན་ཝ་ལིའོ་
དང་མེ་ཁུ་ཀྲོ་( Mercutio)གཉིས་ཀྱི་ལྷན་དུ་གསོལ་སྟོན་ལ་བསྐྱོད།
ཁོང་ཚོ་ལ་ཁྱིམ་བདག་ཀ་པུ་ལི་ཊ་སྐུ་ངོ་མ་ཕེབས་བསུར་བཅར་ནས་ཁོང་ཚོ་ལ་
འདི་གར་གཞོན་ནུ་མ་མང་པོ་ཁྱོད་ཚོར་མཉམ་དུ་ཞབས་བྲོ་འཁྲབ་རོགས་ཡོད་ཟེར། ཁོང་
ཚོ་ཞབས་བྲོ་ལ་རོལ་འགོ་བརྩམས་པ་དང་རོ་མིའོ་ནི་དེ་གར་ཞབས་བྲོ་རྒྱག་མཁན་གྱི་བུད་
མེད་གཅིག་ཡོད་པ་དེའི་མཛེས་སྡུག་གིས་ཡིད་ཀྱི་བརྟན་པ་རབ་ཏུ་འཕྲོག་པར་གྱུར། ཁོའི་
བསམ་པར་མོ་ནི་སྒྲོན་མེའི་འོད་སྣང་དེ་ལས་ཀྱང་ཆེས་ཆེར་གསལ་བར་བྱེད་པོ་དང་། མོ་
35

པདྨ་ཚེ་དབང་གི་བསྒྱར་རྩོམ་ཕྱོགས་བསྒྲིགས།
བསིལ་ཟླ་མོག་པོ་སྐྱེད་ཚལ་གྱི་དབུས་སུ་འཛུམ་པ་ན། རོ་མིའོ་ནི་ཉིན་བྱེད་
གསར་པ་འདིས་ཟིལ་ཤུགས་ཀྱིས་ཡིད་ལྷག་པར་བསྲེགས་ཤིང་གདུང་བར་བྱས། ཇུ་ལི་
ཡཊས་འགྲམ་པ་ལག་པས་བསྐྱོར་ནས་བྱ་མྱང་བྱས་ཡོད་པ་མཐོང་དུས་ཁོས་རང་ཉིད་ནི་
མོའི་འཇམ་ཞིང་མཉེན་པའི་ཕྱག་ཟུང་གི་ལག་གདུབ་ཞིག་ཡིན་གྱར་ཚེ་མོ་ལ་ལག་པ་རེག་
རྒྱུ་ཡོང་ངེས་པ་དང་མ་ཟད་མོ་ནི་འདི་ལྟར་ཁེར་རྐྱང་ཡིན་པར་སེམས་སོ།། ཇུ་ལི་ཡཊས་
“ཀྱི་ཧུད། བདག་ཉིད།’ཅེསཧཁེར་རྐྱང་གི་ཡིད་འབྱུང་བའི་སྨྲེ་ངག་གི་ཆིག་ལབ་བྱས་
སོ།།
རོ་མིའོས་མོས་མ་ཐོས་པའི་ཆེད་དུ་སྐད་ཤུགས་ཆུང་ངུའི་སྒོ་ནས་འདི་སྐད་ཅེས་
སྨྲས་སོ།
ཨེ་མ་སླར་ཡང་གསུང་འབྱོན་ཅིག།
མདངས་ལྡན་ངོ་མཚར་ལྷ་མོ་ཡ།།
ཁྱེད་ཉིད་ཇི་ལྟར་འབྱོན་ཚུལ་ནི།།
སུམ་རྩེན་ཞིང་གི་ཕོ་ཉ་བཞིན།།
ཁྱེད་ཉིད་བདག་གི་གམ་ན་མངོན།།
རྐང་གཉིས་དག་གིས་ལྟ་བར་བྱེད།།
མོས་རོ་མིའོ་འདི་གར་སླེབས་ཡོད་པ་ཤེས་ཀྱི་མེད་ནའང་གསར་སྐྱེས་བརྩེ་དུང་
གི་མྱུ་གུ་འདིས་ཁོང་ནི་འདི་གར་མོའི་སར་མཆིས་མོད། མོས་རང་ཉིད་ཀྱི་སྙིང་སྡུག་གསར་
པའི་མིང་ནསཧ‘ ཨེ་མ། རོ་མིའོ་ཡ། རོ་མིའོ། ཁྱེད་ཀྱི་མིང་ལ་རོ་མིའོ་ཞེས་བཏགས་
དོན་ཅི། ཁྱེད་ཀྱིས་རང་གི་མིང་དང་པ་ཕ་འདོར་ཅིག གལ་ཏེ་ཁྱོད་ཀྱིས་དེ་ལྟར་བྱེད་
མ་ཐུབ་ཀྱང་ཁྱེད་ཉིད་བདག་གི་བརྩེ་དུང་བྱོས་དང་། ད་ནས་བཟུང་ང་ཀ་པུ་ལི་ཊའི་མི་
མི་བྱེད་ཆོག”ཅེས་འབོད་དོ།།
38

ཐ་དད་པའི་འཇིག་རྟེན།
བློ་བསྐྱེད་འདི་ལ་བརྟེན་ནས་རོ་མོའོ་ཡིས་སྐད་ཆ་བཤད་འདོད་ཀྱི་འདུན་པ་དྲག་
ཏུ་གཡོ་ནའང་ཁོས་ད་དུང་ཡང་མང་དུ་ཐོས་འདོད་སྐྱེས། རི་དྭགས་མིག་ཅན་དེས་རང་
ཉིད་ཀྱིས་རང་ལ་བརྩེ་དུང་གི་གཏམ་གླེང་མང་དུ་བྱས་པའི་ནང་། རོ་མིའོ་ནི་མོན་ཊ་གུའི་
དུད་ཚང་གི་མི་ཡིན་པ་ལ་མ་ཉེས་ཁག་གཡོག་གི་སྐྱོན་མཚང་མང་དུ་བྲུས་ཤིང་། མོའི་
རེ་བ་ལ་གལ་སྲིད་ཁོང་གི་མིང་ལ་རོ་མིའོ་མ་ཡིན་པར་མིང་གཞན་པ་ཞིག་ཡོད་གྱུར་ཚེ་
ཁོང་ནི་རང་ཉིད་ལ་ཐོབ་རེ་བྱས།
མོའི་སྐད་ཆ་ནི་ཁོང་ལ་གདོང་ཐུག་ནས་བཤད་ཀྱི་ཡོད་པ་ལྟ་བུ་ཞིག་ལས་མོས་
ཁེར་ལབ་རྒྱག་གི་ཡོད་པ་ལྟ་བུ་ཞིག་གཏན་ནས་མེད་པར་བརྟེན་སྐབས་དེར་རོ་མིའོ་ཡིས་
ངག་མཚམས་བསྡམས་མ་ཐུབ་པར། ཁོས་རང་ཉིད་ལ་‘བརྩེ་དུང”ངམ་ཡང་ན་མོ་རང་
གི་འདོད་མོས་ཡོད་པའི་མིང་གང་རུང་ཞིག་གི་ཐོག་ནས་འབོད་རྒྱུའི་རེ་བ་ཞུས་པ་དང་སྦྲགས་
གལ་ཏེ་མོས་རང་ཉིད་ཀྱི་མིང་འདི་ལ་དགའ་མོས་མེད་ཚེ་ད་ནས་བཟུང་རང་ཉིད་རོ་མིའོ་
མི་བྱེད་ཆོག་ཅེས་རེ་བ་ཕུལ་ལོ།།
ལྡུམ་རྭའི་ནང་ནས་མི་ཞིག་གི་སྐད་ངག་ཐོས་པར་བརྟེན་ཇུ་ལི་ཡཊ་འཇིགས་
སྐྲག་སྐྱེས་ནས། མཚན་མོ་མུན་ནག་འདི་འདྲའི་དཀྱིལ་ནས་མི་སུ་ཞིག་ཡིན་ནམ། བདག་
གི་གསང་བ་རྣམས་ཤེས་པ་མ་ཡིན་ནམ་སྙམ། ཁོས་སྐད་ཆ་སླར་ཡང་གྲགས་བྱུང་། མོས་
ཁོང་གི་སྐད་ཆ་ཚིག་འབྲུ་བརྒྱ་ཙམ་ཡང་ཐོས་མྱོང་མེད་ཀྱང་འདི་ནི་རོ་མིའོ་ཡི་སྐད་ངག་
ཡིན་པ་དེ་མ་ཉིད་དུ་ར་འཕྲོད། ཁོང་ཉིད་ལྡུམ་རྭའི་གྱང་གོག་ལས་འཛེགས་ནས་སླེབས་
པ་འདི་ཧ་ཅང་གི་ཉེན་ཁ་ཆེ་བར་མ་ཟད། གལ་ཏེ་མོའི་ནང་མི་ཚོས་མོན་ཊ་གུའི་མི་འདི་
གར་སླེབས་ཡོད་པ་ཤེས་རྟོགས་བྱུང་ཚེ་གསོད་ངེས་རེད་ཅེས་སྐྱོན་འཛུགས་བྱས་།
རོ་མིའོ་ཡིས་‘“ཨེ་མ། མཁྱེན་ལྡན་མ། ཁྱེད་ཀྱི་སྤྱན་དཀྱུས་ཟུང་ནི་ཁོང་ཚོའི་
39

པདྨ་ཚེ་དབང་གི་བསྒྱུར་རྩོམ་ཕྱོགས་བསྒྲིགས།
རལ་གྲིའི་ཚལ་པ་ཉི་ཤུ་ལས་ཀྱང་འཇིགས། གལ་ཏེ་ཁྱེད་ཀྱིས་བདག་ལ་བྱམས་བརྩེའི་
གཟིགས་སྐྱོང་གནང་ན་ང་ནི་དགྲ་བོ་ལས་སྐྱོབ་ཐུབ། ཅི་སྟེ་བདག་ནི་ཁྱེད་ཀྱི་བརྩེ་དུང་
མེད་པར་ཡུན་རིང་འཚོ་བ་ལས་ཁོང་ཚོའི་སྡང་སེམས་འོག་ནས་འཆི་ན་དགའོ།”ཞེས་སྨྲས།
‘‘ཁྱེད་ཉིད་ས་ཆ་འདི་རུ་ཇི་ལྟར་བྱས་ནས་སླེབས་སམ། ཁྱེད་ཉིད་འདི་གར་སུས་འཁྲིད་
པ་ལགས་སམ།’ཞེས་ཇུ་ལི་ཡཊས་དྲིས། ‘‘བརྩེ་དུང་གིས་བདག་ཉིད་འདི་གར་འཁྲིད་
བྱུང” ཞེས་རོ་མིའོ་ཡིས་ལན་བཏབ། ཇུ་ལི་ཡཊས་རང་ཉིད་རང་རོ་མིའོ་ལ་དགའ་ཡི་
ཡོད་པ་ཤེས་བཅུག་འདོད་མེད་ནའང་ཁོས་སྔོན་ཚུད་ནས་ཐོས་ཟིན་པར་དྲན་དུས་མོའི་ཞལ་
རས་དཀར་གསལ་ཟླ་བའི་ངོས་སུ་མཚམས་སྤྲིན་དམར་པོས་གཡོག་པར་ལྟར་དམར་པོར་
གྱུར། མོའི་སྐད་ཆ་རྣམས་ཕྱིར་བསྡུ་བྱ་སྙིང་འདོད་ཀྱང་ཆུ་འཚོག་པའི་སྣོད་ཡོད་ཀྱང་
གཏམ་འཚོག་པའི་སྣོད་མེད་ཅེས་པ་ལྟར་དེ་ནི་ཡོང་མི་སྲིད་པ་ཞིག་རེད་། མོས་སྔོན་གྱི་
བུད་མེད་མཛངས་མ་རྣམས་ཀྱི་བྱེད་ལུགས་རྗེས་སུ་མཐུན་པར་རང་ཉིད་ཀྱི་སྙིང་སྡུག་དེ་
ཐག་རིང་སར་འཇོག་པ་ཡིན་ན་མཛའ་བོ་རྣམས་ཀྱི་བསམ་པ་ཁོང་ཚོ་ལ་ལས་སླ་པོའི་སྒོ་
ནས་ཐོབ་སོང་བསམ་མི་སྲིད་དོ་སྙམ། ཡིན་ནའང་མོ་རང་ལ་མཚོན་ན་དེ་ལྟར་ཟོག་རྫུ་
བྱ་རྒྱུ་ནི་ཆོ་མེད་དུ་གྱུར། གང་ལ་ཞེ་ན་མོས་རོ་མོའི་ཉེ་འགྲམ་དུ་སླེབས་ཡོད་པ་མ་ཤེས་
པའི་སྔོན་ཚུད་ནས་མོས་བརྩེ་དུང་ལ་དང་ལེན་བྱས་ཡོད་པ་ཁོས་ཐོས་ཟིན་པར་བརྟེན་མོས་
ཀྱང་ཁོས་སྔོན་ཚུད་གང་ཐོས་པ་དག་བདེན་པ་རེད་ཅེས་ཁས་བླངས། “ལྷད་མེད་ཀྱི་མོན་
ཊ་གུ”ཞེས་པའི་མཚན་ནས་བོས་སོ། (བརྩེ་དུང་ཟབ་མོས་མིང་ངན་བཅོས་སུ་ཡོད།)མོས་
ཁོང་ལ་ཁྱོད་ཀྱིས་ངས་བརྩེ་དུང་ལ་སྣང་ཆུང་བྱེད་ཀྱིན་འདུག་མ་བསམ་རོགས་ཞེས་ཞུ་བ་
ཕུལ། མོའི་བྱ་སྤྱོད་འདི་ནི་ཧ་ཅང་གི་རྣམ་དཔྱོད་ལྡན་པ་ཞིག་ཡིན་མི་སྲིད་ཀྱང་སྤྱིར་བུད་
མེད་ཀྱི་རྣམ་དཔྱོད་དང་ངོ་ཚའི་བྱ་སྤྱོད་ནི་མ་ཡིན་ཡིན་མདོག་གི་རྫུ་བག་ཙམ་ཡིན་པས་
40

ཐ་དད་པའི་འཇིག་རྟེན།
འདི་དང་བསྡུར་ན་ཁྱད་པར་དུ་དྲང་ཚུགས་ལྡན་པ་ཞིག་རེད།
རོ་མིའོ་ཡིས་སྟེང་ཕྱོགས་ཀྱི་ལྟ་ཡུལ་ཚད་འཛུག་དཔང་པོར་བཞག་ནས་བཀུར་
འོས་ཀྱི་མཛངས་མ་འདིས་རང་ཉིད་ལ་བཀག་རྒྱ་བྱེད་སྐབས་དུས་ནམ་ཡང་གུས་ཞབས་
མེད་པའི་བསམ་པ་མི་བཅངས་ཤིང་ངན་སྨྲས་མི་བྱ་བའི་གསོལ་བ་རྩེ་གཅིག་ཏུ་བཏབ། མོ་
དབྱར་གྱི་རྔ་གསང་ཐོས་པ་ལྟར་དགའ་ཚོར་དཔག་ཏུ་མེད་པར་བྱུང་ནའང་དོ་ནུབ་མཚན་
མོར་གློ་བུར་ཐོལ་རྒྱག་གི་ཐུག་འཕྲད་འདི་ནི་བློ་གྲོས་དང་ལྡན་པ་ཞིག་མ་རེད་ཅེས་སྨྲས།
ཁོས་བརྩེ་དུང་གི་ཆོད་སེམས་ཟབ་ཏུ་འཇོག་རྒྱུའི་བསྐུལ་མ་བྱས་ཀྱང་མོས་རང་ཉིད་ཀྱི་སྙིང་
གཏམ་མཐའ་དག་ཁོས་རེ་བསྐུལ་མ་བྱས་གོང་ནས་བཤད་ཟིན་ལ། བདག་གི་བྱམས་བརྩེ་
ནི་མུ་མེད་ཀྱི་རྒྱ་མཚོ་དང་བརྩེ་དུང་ནི་དེའི་གཏིང་དཔག་དང་མཉམ་པའི་ཕྱིར། ངས་ཁྱེད་
ལ་གང་སྟེར་ཟིན་པ་རྣམས་ཕྱིར་བླང་ནས་ཕར་ཡང་ཡང་སྟེར་རྒྱུའི་སྤྲོ་བ་ཡོང་བ་འདུག་ཅེས་
བརྗོད་དོ།།
མ་མས་ད་ནི་གཟིམ་པའི་དུས་ལ་སླེབས་འདུག་སྙམ་ནས་ཇུ་ལི་ཡཊ་བརྩེ་དུང་གི་
ཐུག་འཕྲད་དེ་ལས་འབོད་དུ་སླེབས།འོན་ཀྱང་དུས་ཡུན་རིང་པོ་མ་དགོས་པར་ཇུ་ལི་ཡཊ་
ཕྱིར་འོང་ནས་གལ་ཏེ་ཁོང་གི་བརྩེ་དུང་དེ་གུས་བཀུར་འོས་པ་དང་མོ་ལ་གཉེན་སྒྲིག་བྱེད་
རྒྱུའི་འདུན་པ་མཆིས་ན་སང་ཉིན་འཕྲིན་ཡིག་བརྫངས་ནས་གཉེན་སྟོན་གྱི་ཉིན་མོ་གཏན་
འབེབས་བྱེད་ཆོག་ལ། བདག་གི་མི་ཚེའི་བློ་གཏད་མཐའ་དག་ཁྱེད་ཀྱི་ཞབས་འོག་ཏུ་བཅོལ་
ནས་ཁྱེད་ནི་གླིང་འདིའི་བདག་གི་རྗེ་བོ་ཉིད་དོ་ཞེས་སྨྲས་སོ།།
ཁོང་གཉིས་ཀྱིས་དེ་ལྟར་འཆར་འགོད་བྱེད་པའི་ཚེ་ན་མ་མས་ཡང་ཡང་འབོད་
པར་བརྟེན་མོ་ཕྱིན་ནས་སླར་ཡང་སླེབས། ཁོས་ཀྱང་རང་ཉིད་ཀྱི་ཇུ་ལི་ཡཊ་དང་ཁ་བྲལ
ཏེ་ཕྱིར་བཞུད་འདོད་མེད་པ་ནང་བཞིན་མོས་ཀྱང་རོ་མིའོ་རང་ཉིད་དང་ཁ་བྲལ་ནས་ཕྱིར་
41

པདྨ་ཚེ་དབང་གི་བསྒྱུར་རྩོམ་ཕྱོགས་བསྒྲིགས།
བཞུད་པ་དེར་ཕྲག་དོག་སྐྱེས་པ་ལྟར་སྣང༌། དགའ་རོགས་ཕོ་མོ་ཚོའི་རོལ་དབྱངས་སྙན་
ཤོས་དེ་ནི་མཚན་མོར་ཕན་ཚུན་ལྕེ་རྩེ་ནས་ཐོན་པའི་སྙིང་གཏམ་དྲོད་མོ་དེ་རེད། མཐའ་
མ་ཁོང་གཉིས་ཕན་ཚུན་གཉིད་སྐྱིད་པོ་ཡོང་བའི་སྨོན་འདུན་དང་བཅས་རང་སར་ཁ་བྲལ།
གསུམ།
ད་ནི་སྐྱ་མདའ་གཏོང་བའི་དུས་ལ་སླེབས། རོ་མིའོ་ཡི་བློ་རྒྱ་མཐའ་དག་བརྩེ་
དུང་གི་ཡོངས་སུ་བཅིངས་ནས་ཡོད་པས་གཉིད་ཁུགས་ཐབས་ཡེ་ནས་བྲལ། ཁོང་ཁྱིམ་
དུ་ལོག་རྒྱུའི་ཚབ་ལ་ཆོས་དཔོན་ལོ་ཝན་རན་སེ་བཙལ་དུ་བསྐྱོད། ་སེམས་བཟང་གི་ཆོས་
དཔོན་ནི་ཞོགས་པའི་ཞལ་འདོན་བསྐྱོར་བཞིན་ཡོད་པ་དང་ཁོས་རོ་མིའོ་ཞོགས་པ་སྔ་པོ་སླེབས་
པ་དེས་ཁོང་མཚན་ཧྲིལ་པོ་གཉིད་ཉལ་མེད་པར་ཚོད་དཔག་ཐུབ། ཡིན་ནའང་ཁོང་གིས་
བསམ་པར་ཁོས་རོ་ས་ལིན་ལ་བཅངས་པའི་བརྩེ་དུང་གིས་གཉིད་བཅག་པ་རེད་སྙམ་པ་དེ་
ནི་ནོར་སོང་། འོན་ཀྱང་རོ་མིའོ་ཡིས་རང་ཉིད་ཇུ་ལི་ཡཊ་ལ་དགའ་ཚུལ་དང་གནམ་བདག་
ཆོས་དཔོན་མཆོག་གི་རོགས་སྐྱོར་ལ་བརྟེན་ནས་དེ་རིང་འཁྲུངས་ས་བསྐྱོན་རྒྱུ་ཡིན་ཚུལ་
བརྗོད་པས་ཆོས་དཔོན་ནི་རོ་མིའོ་ཡི་གློ་བུར་ཐོལ་རྒྱག་གི་འགྱུར་ལྡོག་འདི་ལ་ཧང་སང་དགོས་
པར་གྱུར། རོ་མིའོ་ཡིས་རོ་ས་ལིན་ལ་དགའ་ཡི་ཡོད་པ་དང་མོས་ཁོང་ལ་རྩུབ་སྤྱོད་ཀྱི་
རྣམ་འགྱུར་སྟོན་གྱི་ཡོད་པས་ཐེངས་མང་སྙན་སེངས་ཞུ་རུ་སླེབས་པ་སོགས་མཐའ་དག་
ཁོས་མཁྱེན་གྱི་ཡོད། དེས་ན་ཆོས་དཔོན་གྱིས། གཞོན་སྐྱེས་ཚོའི་བརྩེ་དུང་ནི་སེམས་
མཐིལ་དུ་མེད་པར་དེ་ནི་ཁོང་ཚོའི་མིག་ཟུར་དུ་ཡོད་པ་ཙམ་ཞིག་རེད་ཅེས་བརྗོད་དོ།།
རོ་མིའོ་ཡིས་རོ་ས་ལིན་གྱི་ཆེད་དུ་བསམ་གཞིགས་ཐེངས་མང་བྱས་མྱོང་ཡོད་
ཀྱང་མོས་རང་ཉིད་ལ་བརྩེ་དུང་མེད་པར་བརྟེན་གནོང་འགྱོད་དང་འཁང་ར་བྱས། འོན་
42

ཐ་དད་པའི་འཇིག་རྟེན།
ཏང་ཇུ་ལི་ཡཊ་ནི་ཕན་ཚུན་ཕར་དགའ་ཚུར་དགའ་ཡིན་ཞེས་ལན་བཏབ། སེམས་བཟང་
ཆོས་དཔོན་གྱི་དགོངས་པ་ལ་རང་ཉིད་དུད་ཚང་གཉིས་ཀའི་གྲོགས་པོ་བཟང་པོ་ཞིག་ཡིན་
པས་གལ་ཏེ་རོ་མིའོ་དང་ཇུ་ལི་ཡཊ་གཉིས་པོ་ཕན་ཚུན་གཉེན་སྒྲིག་བྱེད་ཐུབ་ན་ཀ་པུ་ལི་
ཊ་དང་མོན་ཊ་གུའི་དུད་ཚང་གཉིས་ཀྱི་དུས་ཡུན་རིང་མོའི་རྩོད་རྙོག་དེ་མཇུག་སྒྲིལ་རྒྱུ་
རེད་སྙམ། མ་ཟད་ཁོང་ནི་སྟག་ཤའི་གཞོན་ནུ་རོ་མིའོ་ལ་ཤིན་ཏུ་ནས་གཅེས་པོ་ཡོད་པར་
བརྟེན་ཆང་སའི་རྟེན་འབྲེལ་བསྐྱང་རྒྱུའི་ཞལ་བཞེས་ཐོབ།
ཇུ་ལི་ཡཊའི་ཁས་ལེན་དམ་བཅའ་ལྟར་མོའི་ཕོ་ཉ་དུས་ཐོག་ཏུ་འབྱོར་བྱུང་བས་
རོ་མོའོ་ཡིས་མོ་མགྱོག་མྱུར་ཆོས་དཔོན་ལོ་ཝན་རན་གྱི་ཤག་ཏུ་འབྱོར་དགོས་ཚུལ་གྱི་ལན་
བསྐུར། སེམས་བཟང་ཆོས་དཔོན་མཆོག་ནས་ད་ཐེངས་ཀ་པུ་ལི་ཊ་དང་མོན་ཊ་གུའི་ན་
གཞོན་ཕོ་མོ་གཉིས་ཀྱི་འདུན་སྒྲིག་འདི་ལ་བརྟེན་ནས་དུད་ཚང་གཉིས་པོའི་འཁོན་སེམས་
རྙིང་པ་འདི་མཇུག་སྒྲིལ་ཡོང་བ་དང་དཀོན་མཆོག་གིས་འདི་ལ་གཟིགས་སྐྱོང་ཡོང་བའི་
གསོལ་བ་བརྩེ་གཅིག་ཏུ་བཏབ་བོ།།
མཛད་སྒོ་གྲུབ་རྗེས་ཇུ་ལི་ཡཊ་ཁྱིམ་དུ་བཞུད་པ་དང༌། རོ་མིའོ་ཡིས་ཁ་སྔོན་
མཚན་མོ་ཐུག་སའི་ལྡུམ་རྭའི་ནང་དུ་ཐུག་རྒྱུའི་དམ་བཅས་ཡོད་པས་ཁོ་མོས་བཟོད་བསྲན་
བྲལ་བའི་སྒོ་ནས་མཚན་མོ་ནམ་སླེབས་ལ་ངང་སྒུག་བྱེད་བཞིན་བསྡད། མོའི་སྣང་
ངོར་མཚན་མོ་འདི་སླེབས་ཁག་པ་ལ་ནི་བཟོད་བསྲན་བྲལ་བའི་བྱིས་པ་ཞིག་དུས་སྟོན་ཆེན་
པོ་ཞིག་ལ་གྱོན་རྒྱུའི་གྱོན་ཆས་གསར་པ་རྣམས་སང་ཞོགས་གྱོན་རྒྱུ་ལ་ངང་སྒུག་བྱེད་བཞིན
པ་དང་གཅིག་མཚུངས་རེད།
བཞི།
ཉིན་དེ་གའི་ཞོགས་པར་རོ་མིའོ་ཡི་གྲོགས་པོ་སྦིན་ཝ་ལིའོ་དང་མེར་ཁུ་ཀྲོ་གཉིས་
43

པདྨ་ཚེ་དབང་གི་བསྒྱར་རྩོམ་ཕྱོགས་བསྒྲིགས།
ཝེ་རོན་གྱི་སྲང་ལམ་བརྒྱུད་ནས་འགྲོ་བཞིན་པའི་སྐབས་ཊ་སྦལ་ཊ་དང་ལྷན་དུ་ཀ་པུ་ལི་
ཊའི་མི་ཁག་ཅིག་དང་སྟེས་དབང་གིས་འཕྲད། ཊ་སྦལ་ཊ་ནི་ཁ་སྔོན་ཁྱིམ་བདག་ཀ་པུ་
ལི་ཊའི་གསོལ་སྟོན་སྐབས་སུ་རོ་མིའོ་ལ་འཛིང་འདོད་ཡོད་མཁན་གྱི་མི་དེ་རེད། ཁོས་
མེར་ཁུ་ཊོ་མཐོང་མ་ཐག་ཁོང་ནི་རོ་མིའོ་ཡི་གྲོགས་པོ་དང་མོན་ཊ་གུའི་མི་ཡིན་པ་ལ་དམའ་
འབེབས་བྱས་པ་དང༌། མེར་ཁུ་ཊོ་ནི་སྟག་ཤར་གཞོན་ནུའི་ཁྲག་རླབས་ཚ་ལོད་ནི་ཊ་སྦལ་
ཊ་དང་གཅིག་མཚུངས་ཡིན་པས་ཁོས་ཁོང་ཁྲོ་དྲག་པོས་ཡ་ལན་སྤྲད། ཁ་རྩོད་འབྱུང་
བཞིན་པ་འདི་ཉིད་སྦིན་ཝ་ལིའོ་ཡིས་ནུས་ཤུགས་རྩལ་རྒུས་འགོག་ཐབས་བྱེད་བཞིན་ཡོད་
ཀྱང་སྐབས་དེར་རི་མོའོ་རང་ཉིད་དངོས་སུ་སླེབས་པ་དང་ཁེལ་བས་ད་ཆར་ཊ་སྦལ་ཊས་
ཁ་གཏད་བྱ་ཡུལ་དེ་མེར་ཁུ་ཀྲོ་མ་ཡིན་པར་རོ་མིའོ་གྱུར།
རོ་མིའོ་ཡིས་ཊ་སྦལ་ཊ་ལ་ཁ་རྩོད་བྱེད་རྒྱུའི་ཀུན་སློང་མེད་པའི་རྒྱུ་མཚན་ནི་
ཁོ་ནི་ཇུ་ལི་ཡཊས་གཉེན་འབྲེལ་ཞིག་ཡིན་པ་མ་ཟད་མོས་གཅེས་པོ་བྱ་ཡུལ་ཞིག་རེད། མ་
ཟད་མོན་ཊ་གུའི་ན་གཞོན་རོ་མིའོ་ནི་རྣམ་དཔྱོད་ལྡན་ཞིང་གཤིས་སྤྱོད་བལ་ལས་འཇམ་
པ་ཞིག་ཡིན་དུས་ཁྱིམ་ཚང་གི་རྩོད་རྙོག་དབར་ལ་ཁ་ཡ་གཏན་ནས་བྱེད་འདོད་མེད་པར་
བརྟེན་ཁོས་ཊ་སྦལ་ཊ་དང་ལྷན་དུ་ཞི་མཐུན་ཡོང་ཆེད་ཁོས་གུས་བཀུར་དང་བཅས་དགའ་
མོས་ངང་ནས“མི་བཟང་ཀ་པུ་ལི་ཊ”ཞེས་པའི་མིང་ནས་སྨྲས་ཏེ་སྤྲོ་བ་ཡོང་ཐབས་བྱས་
ཀྱང་ཊ་སྦལ་ཊ་ནི་མོན་ཊ་གུའི་མི་ཚང་མར་ལྷག་པར་དུ་ཡིད་ལ་གཟན་པ་ཞིག་ཡིན་པས་
ཁོས་རང་ཉིད་ཀྱི་རལ་གྲི་གློ་བུར་དུ་ཕྱིར་ཕྱུང་བྱུང༌།
རོ་མིའོ་ཡིས་ཊ་སྦལ་ཊ་དང་ལྷན་དུ་གསང་བའི་ཞི་འདུམ་བྱ་རྒྱུའི་གནད་དོན་
དེ་ཉིད་མེར་ཁུ་ཊོ་ཡིས་མ་ཤེས་པའི་རྐྱེན་གྱིས་བྱ་སྤྱོད་འདི་ནི་གུས་བཀུར་མེད་པའི་ཁྱད་
གསོད་ཅིག་རེད་སྙམ་སྟེ་ཚིག་མཚོན་མང་དུ་སྨྲས་ནས་ཊ་སྦལ་ཊ་ལ་བཙན་ཐབས་ཀྱིས་
44

ཐ་དད་པའི་འཇིག་རྟེན།
དང་ཐོག་འཛིང་དུ་བཅུག རོ་མིའོ་དང་སྦིན་ཝ་ལིའོ་གཉིས་ཀྱིས་འཛིང་མོ་བ་གཉིས་པོ་
ཁ་བཀྲལ་ཐབས་བྱས་ཀྱང་ངལ་བ་འབྲས་མེད་དུ་གྱུར་པ་དང༌། མཐར་མེར་ཁུ་ཊོ་ལ་
རྨས་སྐྱོན་ཕོག་ནས་ས་ཐོག་ཏུ་འགྱེལ་བ་དང་ཆབས་ཅིག་ཕྱི་མའི་ལམ་དུ་བཞུད་དོ།།
ད་གཟོད་རོ་མིའོ་ཡིས་མེར་ཁུ་ཊོ་ཕྱི་མའི་ལམ་དུ་བཞུད་ཟིན་པ་ཤེས་འཕྲལ་ཁོང་
ཁྲོ་དྲག་པོས་སེམས་གནོན་མ་ཐུབ་པར་རྔ་ལ་དཔག་པའི་འཆམ་ཞེས་པ་ལྟར་ཊ་སྦལ་ཊས་
རང་ཉིད་ལ་ཚིག་མཚོན་ཇི་ལྟར་བཏབ་པ་དེ་ག་ནང་བཞིན་རོ་མི་འོས་ཀྱང་ཕར་ཚིག་ངན་
སྨྲས་སོ།། མཐར་ཊ་སྦལ་ཊ་ཡི་ཚེ་སྲོག་གི་དགྲ་ཤ་མ་ལོན་བར་དུ་འཐབ་འཛིང་བྱས་ནས་
མེར་ཁུ་ཊོ་ཕྱི་མར་གཟིགས་མོར་མངགས་སོ།།
རྩོད་རྙོག་འདིའི་གནས་ཚུལ་རྣམས་མགྱོག་མྱུར་ཕྱོགས་གང་སར་རླུང་ལྟར་ཁྱབ་
ནས་མི་ཚོགས་མང་པོ་ཞིག་ས་ཆ་དེར་འདུས་པ་དང་། དེའི་ཁྲོད་ན་ཁྱིམ་བདག་ཀ་པུ་ལི་
ཊ་དང་ཁྱིམ་བདག་མོན་ཊ་གུ་བཅས་རང་རང་གི་ཆུང་མ་དང་ལྷན་དུ་འཛོམས། དེ་རྗེས་
ཝེ་རོ་ཎའི་རྒྱལ་སྲས་ཉིད་ཀྱང་ཕེབས་བྱུང༌། ཊ་སྦལ་ཊས་བཀྲོངས་པའི་མེར་ཁུ་ཊོ་ནི་ཁོང་
ཉིད་ཀྱི་ཉེ་འབྲེལ་ཞིག་རེད། འཁྲུག་རྩོད་འདིས་ཁོང་གི་སྲིད་གཞུང་ལ་ཞི་ལྷིང་གཏན་ནས་
བྲལ་བའི་རྐྱེན་གྱིས་ཁོང་ཉིད་ཆེད་མངག་ཉེས་ཅན་པ་རྣམས་ལ་ཁྲིམས་ཆད་བཀལ་བའི་ཆེད་
དུ་ཕེབས་གནང་བ་རེད།
སྦིན་ཝ་ལིའོ་ཡིས་འཁྲུགས་འཛིང་འདི་ཉིད་མིག་མཐོང་ལག་ཟིན་བྱུང་བར་བརྟེན་
རྒྱལ་སྲས་མཆོག་ནས་འཁྲུག་འཛིང་འདི་ཉིད་དང་ཐོག་ཇི་ལྟར་བྱུང་ཚུལ་སྐོར་ཤོད་རྒྱུའི་
བཀའ་བགོས་སོ། དེ་བཞིན་ཁོས་ཀྱང་རོ་མིའོ་ལ་གནོད་སྐྱོན་ནག་ཉེས་མི་ཕོག་པའི་ཆེད་
གནས་ཚུལ་བདེན་མིན་རྫུན་མིན་བཤད་པ་དང་རང་གི་གྲོགས་པོའི་ཆ་ཤས་རྣམས་གླེང་དུས་
གུ་ཡངས་ཐོབ་རེ་ཅི་ནས་ཀྱང་བྱས་སོ།།
45

པདྨ་ཚེ་དབང་གི་བསྒྱར་རྩོམ་ཕྱོགས་བསྒྲིགས།
ལྕམ་ཀ་པུ་ལི་ཊ་ནི་ཊ་སྦལ་ཊའི་ཚེ་སྲོག་ཤོར་བར་མྱ་ངན་གྱིས་མ་བཟོད་ནས་
དགྲ་ཤ་ཚ་ཐོག་ཏུ་ལེན་རྒྱུ་དེ་ཁོ་ན་ལས་གཞན་ཅི་ཡང་དགོས་མཁོ་མེད་པར་བརྟེན་ཁྲིམས་
ཐག་འདི་ནི་མི་གསོད་ལག་དམར་གཞི་བཟུང་སྲོག་ལན་སྲོག་འཇལ་བྱ་རྒྱའི་རྒྱལ་སྲས་མཆོག་
ལ་ཞུ་འབོད་བྱས་པ་མ་ཟད། སྦིན ཝ་ལིའོ་ནི་མི་ངན་རོ་མིའོ་ཡི་གྲོགས་པོ་དང་མོན་ཊ་གུའི་
མི་ཡིན་པར་བརྟེན་ཁོས་ཉེ་དགའ་ཕྱོགས་ལྷུང་བྱ་ངེས་ཡིན་པས་ཁོའི་སྐད་ཆ་ལ་ཆ་འཇོགས་
བྱ་རིན་ཅི་ཡང་མེད་བརྗོད། དེ་ལྟར་མོས་གནས་ལུགས་མ་རྟོགས་པའི་དབང་གིས་རྒྱབ་
གཏད་གྱེན་ལོག་བྱ་ཡུལ་གྱི་མི་དེ་ནི་ད་ཆར་ཇུ་ལི་ཡཊའི་གཏན་གྲོགས་ཡིན་པར་ག་ལ་ཤེས།
ཕྱོགས་གཞན་ཞིག་ནས་ལྕམ་མོན་ཊ་གུས་རང་ཉིད་ཀྱི་སྙིང་ནས་གཅེས་པའི་ཕྲུ་
གུའི་ཚེ་སྲོག་ལ་ཞུ་འབོད་བྱེད་ཀྱི་ཡོད། མོས་བརྗོད་རྒྱུར། “དྲང་པོར་ཤོད་ན་སྒོ་ངའི་
རྟ་འཁྱོག་ཅེས་པ་ལྟར་བཀའ་ཁྲིམས་དྲང་པོ་དྲང་བཞག་བྱེད་པ་ཡིན་ན་རོ་མིའོ་ཡིསཊ་སྦལ་
ཊ་བཀྲོངས་པར་ནག་ཉེས་གང་ཡང་མེད་མོད། གང་ལགས་ཞེ་ན་ཊ་སྦལ་ཊས་དང་ཐོག་
མེར་ཁུ་ཀྲོ་བསད་པ་ཡིན་པའི་ཕྱིར་རོ།”
བུད་མེད་གཉིས་ཀྱིས་ཁུངས་སྐྱེལ་གཡོ་རླབས་ཁྲོད་རྒྱལ་སྲས་ཉིད་ཀྱིས་རྣམ་དཔྱོད་
ཀྱི་རྩལ་ལེགས་པར་བརྟག་རྗེས་རོ་མིའོ་ཡུལ་ཝེ་རོ་ཎ་དང་ཁ་བྲལ་དགོས་པའི་བཀའ་ཁྲིམས་
བགོས་སོ།།
ཡིད་སྐྱོ་བའི་གནས་ཚུལ་ཐབས་རྡུགས་འདི་ནི་ན་ཆུང་ཇུ་ལི་ཡཊ་ལ་བློ་ཕམ་སྐྱེས་
མོད། མོའི་བཟའ་ཟླར་གྱུར་ནས་དུས་ཡུན་ཆུ་ཚོད་ཁ་ཤས་ལས་ཕྱིན་མེད་པར་ད་ཆ་གནམ་
ལྕགས་འདྲ་བའི་བཀའ་ཆད་འདིས་རང་ཉིད་ཁྱོ་བོ་དང་ཁ་གཏན་དུ་འབྲལ་དགོས་པས་སོ།
།མོས་རང་ཉིད་ཀྱི་གཅེན་པོ་བཀྲོངས་ཡོད་པའི་སྐོར་ཐོག་མར་ཐོས་སྐབས་རོ་མིའོ་ལ་ཁོང་
ཁྲོ་གཏིང་ནས་སྐྱེས་ཡོད་མོད། འོན་ཀྱང་བརྩེ་དུང་ནི་ཞེ་འཁོན་ལས་ཀྱང་ནུས་སྟོབས་ཆེ་
46

ཐ་དད་པའི་འཇིག་རྟེན།
བ་ཞིག་ཡིན་པས་མོའི་སྐྱོ་གདུང་གི་མིག་ཆུ་དེ་ཡང་དགའ་སྐྱོ་འདྲེས་མའི་མིག་ཆུ་ཞིག་ཏུ་
གྱུར། རྒྱུ་མཚན་ནི་ཊ་སྦལ་ཊས་གསོད་འདོད་ཡོད་པའི་མི་སྟེ་མོའི་ཁྱོ་བོ་ད་ཆར་གསོན་
པོར་འཚོ་བཞུགས་ཡོད་པས་སོ།འོན་ཀྱང་མོས་རོ་མིའོ་རང་ཉིད་དང་ས་ཐག་རིང་དུ་གྱེས་
རྒྱུ་ཡིན་པ་དྲན་དུས་སྐྱོ་བའི་མིག་ཆུ་ཁྲུམ་ཁྲུམ་དུ་འཛག་བྱུང༌། ཁྲིམས་ཆད་འདི་ནི་ཊ་སྦལ་
ཊ་མང་པོ་ཞིག་ཤི་བ་ལས་ཀྱང་བཟོད་དུ་དཀའ་བ་ཞིག་གོ།
ལྔ།
ཟིང་འཁྲུག་ཞོད་འཇགས་རྗེས་རོ་མིའོ་ཡིས་ཆོས་དཔོན་ལོ་ཝན་རན་སི་(Friar
Lawrence)ལ་རྒྱབ་གཉེར་འཚོལ་དུ་ཕྱིན་ནས་དང་ཐོག་ཁོས་རྒྱལ་སྲས་ཀྱི་ཁྲིམས་ཆད་
སྐོར་བརྗོད་པ་དང་སྦྲགས་འདི་ནི་རང་ཉིད་འཆི་བ་ལས་ཀྱང་འཇིགས་སུ་རུང་བ་སྟེ། རང་
ཉིད་ལ་ཡུལ་ཝེ་རོ་ཎའི་ཕྱི་རོལ་དུ་འཇིག་རྟེན་གཞན་མེད་ཚུལ་དང་ཇུ་ལི་ཡཊ་མིག་ལམ་
དུ་མཐོང་རྒྱུ་མེད་ན་ཚེ་སྲོག་དང་བྲལ་བ་ཁྱད་མེད་ཚུལ། ཇུ་ལི་ཡཊ་གང་དུ་གནས་པ་
དེ་རུ་དཀོན་མཆོག་ཀྱང་བཞུགས་ནས་ཡོད་ཅིང་དེ་ལས་འབྲལ་བ་ནི། ན་ཟུག་དང་།ཁྲིམས་
ཆད་དམ། ཡང་ན་འཆི་བདག་བཅས་རེད། བྱམས་སེམས་ཅན་གྱི་ཆོས་དཔོན་མཆོག་
ནས་སྡུག་གིས་མནར་བའི་ན་གཞོན་འདི་ལ་སེམས་གསོ་བྱས་ཀྱང་རོ་མོའོ་ཡིས་རྩ་བ་ནས་
ཉན་འཇོག་མི་བྱེད་ཁར་མི་སྨྱོན་པ་ཞིག་དང་མཚུངས་པར། ཁོས་རང་ཉིད་ཀྱི་སྐྱོ་གདུང་
མཚོན་ཆེད་སྐྲ་ལ་སྦ་ཤེད་དང་ལུས་ས་ལ་འགྲིལ་བ་སོགས་བྱེད་དོ།།
ཁོང་ལ་བརྩེ་ལྡན་གྱི་སྨིན་ལེགས་མས་འཕྲིན་ཐུང་ཞིག་འབྱོར་བར་བརྟེན་ཁོའི་
ཡིད་ཀྱི་དྲན་ཤེས་ཅུང་ཟད་གསལ་དུ་ཕྱིན་པ་དང་སྟབས་བསྟུན་ནས་ཁོས་སྐྱེས་པ་ཕོ་རབ་
ལས་འདས་པའི་ཉམས་དམའ་བའི་བྱས་ཉེས་ལ་ཆོས་དཔོན་མཆོག་གིས་སྐྱོན་བརྗོད་བྱེད་
47

པདྨ་ཚེ་དབང་གི་བསྒྱར་རྩོམ་ཕྱོགས་བསྒྲིགས།
དོན། ‘རོ་མིའོ་ཡིས་ཊ་སྦལ་ཊ་བཀྲོངས་པ་མ་ཟད་རང་ཉིད་ཀྱང་ལྕེབས་ཏེ་རང་ཉིད་ཁོ་
ནའི་ཆེད་དུ་གསོན་བཞིན་པའི་བརྩེ་ལྡན་གྱི་དགའ་མ་ཡང་འཆི་བའི་ལམ་དུ་བརྫངས་འདོད་
པ་རེད་དམ། རྒྱལ་ཁྲིམས་གསེར་གྱི་གཉའ་ཤིང་འོག་ནས་ཁྱེད་ཉིད་སྲོག་ལན་སྲོག་འཇལ་
དུ་མ་སོང་བར་ཕྱིར་དབྱུང་དུ་གཏོང་བ་འདི་ནི་སྙིང་རྗེས་གཟིགས་པ་ཞིག་རེད། ཁྱོད་ཀྱིས་
ཊ་སྦལ་ཊ་བཀྲོངས་པ་ལས་ཊ་སྦལ་ཊས་ཁྱེད་ཉིད་མ་བཀྲོངས་བ་འདི་ནི་འདོད་བློ་ཚིམས
འོས་པའི་གནད་དོན་ཞིག་ཡིན་པས་མ་ཚད། ཇུ་ལི་ཡཊ་གསོན་བཞུགས་ཡོད་པ་དང་རང་
ཉིད་ཀྱི་ཆུང་མར་གྱུར་པ་འདི་ཁྱོད་དགའ་བ་སྐྱེས་དགོས་པ་ཞིག་རེད། རེ་ལྟོས་དང་བྲལ་
བའི་མི་རྣམས་རང་ཤི་རྒྱབ་པ་ནི་ཐབས་སྡུག་ཞིག་རེད།’ ཅེས་ཆོས་དཔོན་མཆོག་ནས་
ཁོང་ལ་བཀའ་སྩལ་ཏོ།།
རོ་མིའོ་སེམས་ཞི་ལྷོད་བག་ཕེབསསུ་གྱུར་རྗེས་ཆོས་དཔོན་མཆོག་ནས་ཁོང་ཉིད་
ཇུ་ལི་ཡཊ་ལ་གསང་བའི་སྒོ་ནས་གྱེས་ཕྱག་ཞུས་ཏེ་དོ་ནུབ་མཚན་མོར་ཀ་ཀོར་མེད་པར་
ཡུལ་མན་ཀྲུའུ་ལ་ཤར་བསྐྱོད་བྱས་ནས་ཆོས་དཔོན་གྱིས་ཆང་སའི་སྐོར་མི་དམངས་ལ་མ
བསྒྲགས་བར་དུ་དེ་གར་སྡོད་དགོས་པ་དང༌། གལ་ཏེ་དེའི་མཇུག་འབྲས་ཁྱིམ་ཚང་གཉིས་
པོ་མཐུན་ལམ་གཅིག་གྱུར་བྱུང་ཚེ་ཏན་ཏན་རྒྱལ་སྲས་མཆོག་ནས་རོ་མིའོ་ལ་གུ་ཡངས་
གནང་ངེས་ཡིན་པས་རོ་མིའོ་ཡི་དཀའ་སྡུག་གི་འབྲས་བུ་ལས་ལྡབ་འགྱུར་གྱིས་ལྷག་པའི་
བདེ་སྐྱིད་ཀྱི་གཏམ་བཟང་འཁྱེར་བཞིན་ཕྱིར་ལོག་ཐུབ་ངེས་རེད་ཅེས་ཆོས་དཔོན་མཆོག་
གིས་མངག་ཆ་མཛད་དོ།།
ཆོས་དཔོན་མཆོག་ནས་ཐབས་བྱུས་ལྡན་པའི་སློབ་སྟོན་མཛད་དོན་ལྟར་རོ་མིའོས་
ཆོས་དཔོན་མཆོག་ལ་གྱེས་ཕྱག་ཕུལ་ཏེ་རང་ཉིད་ཀྱི་སྙིང་སྡུག་བལྟ་རུ་བསྐྱོད།ཁོས་དོ་
ནུབ་མཚན་མོར་མོ་དང་ལྷན་དུ་བསྡད་ནས་སང་ཉིན་ཡུལ་མན་ཀྲུའུ་ལ་རང་ཉིད་གཅིག་
48

ཐ་དད་པའི་འཇིག་རྟེན།
པོར་ཐོན་རྒྱུའི་འཆར་འདེངས་བྱས། སེམས་བཟང་ཆོས་དཔོན་མཆོག་ནས་ཀྱང་རང་ཉིད་
ལ་འཕྲིན་ཡིག་དུས་ནས་དུས་སུ་བསྐུར་ཏེ་ཁྱིམ་ཚང་གི་གནས་ཚུལ་རྣམས་བཤད་རྒྱུའི་ཞལ་
བཞེས་གནང༌།
རོ་མིའོ་ཡིས་ཁ་སྔོན་སྙིང་གཏམ་གླེང་སའི་ལྡུམ་རྭ་བརྒྱུད་ནས་མཚན་མོ་དེར་
རང་ཉིད་ཀྱི་ཆུང་མ་དང་ལྷན་དུ་དུས་འདའ་བ་བྱས། ཁ་སྔོན་གྱི་མཚན་མོ་ནི་ཇི་འདྲའི་
བདེ་སྐྱིད་ལྡན་པ་ཞིག་ཡིན་མོད་ཀྱང་དོ་ནུབ་ཀྱི་མཚན་མོ་ནི་བྲལ་གདུང་གི་བསམ་བློ་སྐྱུར་
མོ་ཞིག་གིས་ཡིད་དབང་མེད་དུ་གདུང་བར་བྱེད། མ་བོས་པའི་སྐྱ་རེངས་ཕོ་ཉ་ཡང་སླེབས་
སྔ་བས་བྱེའུ་ཆུང་གི་གསུང་སྐད་དག་ཀྱང་མི་སྙན་པ་ཞིག་རེད།
ཤར་ཕྱོགས་ནས་རྟ་བདུན་དབང་པོའི་འོད་ཟེར་ཁད་ཀྱིས་འཕག་པ་དང་དགའ་
གྲོགས་གཉིས་པོ་གྱེས་བྲལ་གྱི་དུས་ལ་བབ་པས་རོ་མིའོ་ཡིས་ཉིད་ཀྱི་མཛའ་ཞིང་བརྩེ་བའི་
གཏན་གྲོགས་ལ་གྱེས་ཕྱག་ཞུས་པ་དང་སྦྲགས་ཁོས་ཡུལ་མན་ཀྲུའུ་ནས་མོར་ཉིན་ལྟར་ཆུ་
ཚོད་རེ་ལ་མཛའ་འཕྲིན་རེ་བསྐུར་རྒྱུའི་དམ་བཅས། ཁོང་ཉིད་སྒེའུ་ཁུང་ལས་བབས་རྗེས་
མོའི་ཁ་ཐུག་ཏུ་ཡོད་པའི་ལྡུམ་རྭའི་ནང་དུ་གཅེར་ནས་བསྡད་པས་ཇུ་ལི་ཡཊས་ཁོང་ནི་དུར་
སར་བསྐྱལ་བའི་བེམ་རོ་ལྟར་མཐོང་བས་ཡིད་ཤིན་ཏུ་ནས་སྐྱོ་བ་སྐྱེས། རོ་མིའོས་ཀྱང་
དེ་ལྟར་གཅིག་མཚུངས་སུ་ཚོར་མོད་ཀྱང་ཁོང་ཉིད་ཉི་ཤར་མཚམས་ཡུལ་ཝེ་རོ་ཎའི་ནང་
བསྡད་ཡོད་པར་མཐོང་ཚེ་ཤི་རྒྱུ་ཉག་གཅིག་ཡིན་པར་བརྟེན་རང་ཉིད་བཙན་ཚུགས་ཀྱིས་
ཐོན་དགོས་ཐུབ།
དྲུག
འདི་ནི་བརྩེ་དུང་གི་སྣེ་མོ་གཅིག་ཏུ་འབྲེལ་བའི་གཞོན་ནུ་ཕོ་མོ་ཟུང་གི་སྐྱོ་གར་
གྱིས་བརྩེགས་པའི་ལེ་ཚན་ཐོག་མ་འགོ་བཙུགས་པ་ཡིན། རོ་མིའོ་བྱེས་སུ་གྱར་ནས་དུས་
49

པདྨ་ཚེ་དབང་གི་བསྒྱུར་རྩོམ་ཕྱོགས་བསྒྲིགས།
ཡུན་མང་པོ་ཕྱིན་མེད་པའི་དུས་ཤིག་ན་ཁྱིམ་བདག་ཀ་པུ་ལི་ཊས་ཇུ་ལི་ཡཊ་གཉེན་སྒྲིག་
བྱ་རྒྱུའི་སྟ་གོན་བྱས། ཁོས་བདམ་པའི་མི་དེ་ནི་གཞོན་ཤ་བློ་སྟོབས་ཅན་གྱི་གཞུང་དྲང་
པེ་རི་སི་ཡིན་པས་ཁོས་མོ་ནི་གཉེན་སྒྲིག་ཟིན་པའི་བློ་ཡུལ་དུ་ཡང་འཆར་མྱོང་མེད། གལ་
ཏེ་ཇུ་ལི་ཡཊས་རོ་མིའོ་གཏན་ནས་མཐོང་མྱོང་མེད་ཚེ་ཁོང་ནི་མོ་ལ་འོས་ཤིང་འཚམ་པའི་
ཁྱོ་བོ་ཞིག་ཏུ་འགྱུར་ངེས་རེད།
རྔུ་ལི་ཡཊ་ནི་ཡབ་ཀྱི་ཐབས་ཇུས་འདི་ལ་མགོ་རྙོག་དང་འཇིགས་རུང་གི་གནས་
སུ་ལྷུང་། དང་ཐོག་མོ་ནི་ལོ་ཆུང་བའི་རྐྱེན་གྱིས་གཉེན་སྒྲིག་དུས་ལ་བབ་མེད་ཚུལ་དང་
ཉེ་ཆར་ཊ་སྦལ་ཊ་འཆི་བའི་རྐྱེན་གྱིས་སེམས་མི་སྐྲིད་པས་ཁྱོ་བོ་ཞིག་བསུ་བ་ནི་དགའ་འོས་
པ་ཞིག་མིན་པར་མ་ཟད་ཊ་སྦལ་ཊ་འཆི་ལོང་མེད་པར་ཀ་པུ་ལི་ཊ་དུད་ཚང་གིས་ཆང་སའི་
བག་སྟོན་བཤམས་པ་ནི་འོས་འཚམ་ཞིག་མ་རེད་ཅེས་མོས་ཆང་ས་འདི་ལ་ངོ་རྒོལ་ཆེད་
རང་ཉིད་ཀྱི་བློ་ནང་གང་དྲན་གྱི་རྒྱུ་མཚན་མཐའ་དག་དྲངས། འོན་ཀྱང་མོས་རྒྱུ་མཚན་
རྣལ་མ་སྟེ་རང་ཉིད་གཉེན་སྒྲིག་ཟིན་པའི་སྐོར་བརྗོད་མེད།
གང་ལྟར་ཡང་ཁྱིམ་བདག་ཀ་པུ་ལི་ཊའི་སྣང་ངོར་མོ་ལ་གཞུང་དྲང་འབྱོར་ཕྱུག་
ལྡན་པའི་ལོ་གཞོན་ཁྱོ་བོ་ཞིག་བགོ་སྐལ་དུ་ཐོབ་པ་ནི་ཡུལ་ཝེ་རོ་ཎའི་ནང་དུ་སྤོབས་པ་སྐྱེས་
དགོས་པ་ཞིག་ཡིན་བཞིན་དུ་གལ་ཏེ་མོས་རང་ཉིད་ཀྱི་བསོད་ནམས་ལ་ཕུ་བརྒྱབ་པ་ཡིན་
ཚེ་དེ་ནི་འགྱོད་པ་རྟས་མི་ཟིན་པ་ཞིག་ཡིན་པས་ཕྱིས་སུ་དཀའ་ངལ་འཕྲད་རྒྱུ་རེད་སྙམ་ནས་
མོའི་རེ་སྐུལ་ལ་ཉན་འཇོག་རྩ་བ་ནས་མི་བྱེད་ཁར་གཟའ་འཁོར་རྗེས་མའི་རེས་གཟའ་ཕུར་
བུ་ལ་པེ་རི་སི་དང་ལྷན་དུ་གཉེན་སྒྲིག་བྱེད་རྒྱུའི་གྲ་སྒྲིག་ཨང་གསར་བྱ་དགོས་པའི་བཙན་
བཀའ་བགོས།
ད་ནི་ཇུ་ལི་ཡཊ་ལོ་ན་བགྲེས་པའི་ཆོས་དཔོན་མཆོག་གི་དྲུང་དུ་བཅར་ནས་རང་
50

ཐ་དད་པའི་འཇིག་རྟེན།
ཉིད་འཇིགས་རུང་གི་གནས་སྟངས་འདི་ལས་རོགས་སྐྱོར་གནང་བའི་སྐྱབས་འཇུག་ཞུས།
ཁོང་གིས་“གལ་ཏེ་ཁྱོད་ཀྱིས་འཇིགས་ཞུམ་མེད་པར་སྙིང་སྟོབས་ཆེན་པོས་ཉེན་ཁ་ཅན་
གྱི་ཐབས་ཇུས་ཤིག་ལ་གདོང་ལེན་བྱེད་ནུས་ཚེ་’ཞེས་གསུངས་པར། མོས་‘བདག་གི་
ཁྱོ་བོ་གསོན་པོ་བཞུགས་བཞིན་དུ་པེ་རི་སི་དང་མཉམ་དུ་ཆང་ས་རྒྱག་པ་ལས་དུར་སར་གསོན་
པོ་བསྐྱོད་པར་དགའ་”ཞེས་ལན་བཏབ། དེ་ནས་ཆོས་དཔོན་གྱིས། “ཁྱིམ་དུ་ལོག་ནས་
ཡབ་ཆེན་གྱི་ཐུགས་དགོང་བཞིན་རང་ཉིད་པེ་རི་སི་དང་གཉེན་སྒྲིག་བྱེད་རྒྱུ་ཡིན་པར་དགའ་
སྤྲོའི་ངང་ནས་དང་དུ་བླང་དགོས་པ་དང་ཕྱི་ཉིན་དགོང་མོ་སྟེ་བག་སྟོན་གྱི་ཉི་ནུབ་ལ་གསོལ་
སྨན་འདི་བཏུང་དང་འདིའི་ནུས་མཐུས་ཆུ་ཚོད་ཞེ་གཉིས་རིང་ལུས་ཀྱི་དྲོད་ཉམས་པ་དང་
ཚེ་སྲོག་གི་བཞུར་རྒྱུན་ཆད་པ་ལྟར་དྲན་མེད་དུ་གནས་པར་འགྱུར་རོ། དེར་བརྟེན་ནང་
པར་ཁྱོ་བོ་གསར་པས་བསུ་རུ་འོང་བའི་ཚེ་ཁོང་གི་སེམས་ལ་མོ་ནི་འཆི་འདུག་སྙམ་ནས་
ཁྱིམ་རྒྱུད་ཀྱི་དུར་སར་བསྐྱལ་ངེས་པས། གལ་ཏེ་ཁྱེད་ཀྱིས་བུད་མེད་རིགས་ཀྱི་སྡར་མའི་
གཤིས་ལུགས་རིང་དུ་དོར་ནས་འདི་ཉིད་དང་དུ་བླང་རྒྱའི་ཁས་ལེན་གཙང་བཞེས་བྱེད་ཚེ
ཏན་ཏན་ཁྱོད་རང་གཤེར་ཁུ་འདི་བཏུང་ནས་ཆུ་ཚོད་ཞེ་གཉིས་རྗེས་ཕྱིར་སངས་ངེས་པ་དང་།
ཁྱེད་ཉིད་དྲན་པ་མ་སོས་པའི་སྔོན་ཚུད་དུ་ཁོ་བོས་ཁྱོད་ཀྱི་ཁྱོ་བོ་ལ་ཁོང་ཚོས་གང་བྱས་མཐའ་
དག་ཤེས་སུ་འཇུག་རྒྱུ་དང་། རོ་མིའོ་མཚན་མོ་ཡོང་ནས་མོ་དང་མཉམ་དུ་ཡུལ་མན་ཀྲུའུ་
ལ་འཁྲིད་དགོས་”ཞེས་མོ་ལ་སྤྲད། བརྩེ་དུང་དང་པེ་རི་སི་ལ་གཉེན་སྒྲིག་བྱེད་རྒྱུའི་འཇིགས་
པའི་འཆིང་རྒྱའི་འོག་ནས་ན་ཆུང་ཇུ་ལི་ཡཊས་ཐབས་ཇུས་འདི་ཉིད་དང་དུ་བླངས་ནས་སྨན་
འཁྱེར་བཞིན་ཆོས་དཔོན་གྱི་ས་ནས་གྱེས།
མོ་ཕྱིར་ཡོང་བའི་ལམ་བར་པེ་རི་སི་དང་འཕྲད་པས་མོས་ཁོང་གི་ཆུང་མ་བྱ་རྒྱུ་
ཡིན་ཚུལ་རྫུན་གྱིས་ཁས་བླང་། འདི་ནི་ཀ་པུ་ལི་ཊ་ནང་མི་ཚོར་དགའ་འོས་པའི་གཏམ་
51

པདྨ་ཚེ་དབང་གི་བསྒྱུར་རྩོམ་ཕྱོགས་བསྒྲིགས།
T
བཟང་ཞིག་རེད་ལ། འདིས་རྒན་འཁོག་ཀ་པུ་ལི་ཊ་སླར་ཡང་གཞོན་ཤ་རྒྱས་པ་ལྟ་བུའི་
ཚོར་བ་འབྱིན་པ་དང་ཇུ་ལི་ཡ་ཊས་དེ་སྔར་པེ་རི་སི་མཉམ་དུ་གཉེན་སྒྲིག་བྱེད་འདོད་མེད་
པ་དེས་ཁོང་ལ་ཧ་ཅང་གི་ཡིད་ཕམ་དུ་བཅུག་ནའང་ད་ཆར་མོས་ཁ་ལ་ཉན་པོ་བྱེད་པ་དེས་
མོ་ནི་སླར་ཡང་གཅེས་སུ་འོས་པའི་གཅེས་ཕྲུག་གཅིག་ཏུ་གྱུར། ནང་མི་ཚོས་ཤར་ལ་ཉེ་
བའི་བག་སྟོན་དེ་སྔ་ཡུལ་ཝེ་རོ་ཎའི་ནང་མཐོང་ཡུལ་དུ་མ་མཆིས་པའི་རྒྱས་སྟོན་ཆེད་དངུལ་
ལོར་ཕོན་ཆེན་ཞིག་འགྲོ་གྲོན་བཏང་ངོ༌།།
རེས་གཟའ་ལྷག་པའི་དགོང་མོར་ཇུ་ལི་ཡཊས་གཤེར་ཁུ་དེ་བཏུང་བ་དང་མོས་
གཤེར་ཁུ་དེ་ཉིད་མ་བཏུང་བའི་སྔ་རོལ་དུ་རྣམ་རྟོག་འདྲ་མིན་ཞིག་འཆར་བའི་ནང་ཆོས་
དཔོན་གྱིས་མོ་དང་རོ་མིའོ་ཆང་ས་རྒྱག་ཏུ་བཅུག་པའི་ནག་ཉེས་ལས་གཡོལ་ཆེད་དུག་དྲངས་
པ་མིན་འགྲོ་སྙམ་པ་དང༌། ཡང་མོས་སྣང་ངོར་ཁོང་ནི་བྱམས་སྙིང་རྗེ་ལྡན་པའི་ཆོས་དཔོན་
ཞིག་ཡིན་པར་ཚོར། གལ་ཏེ་རོ་མིའོ་མ་ཡོང་བའི་སྔོན་ཚུད་རང་ཉིད་དྲན་པ་དྭངས་བ་
ཡིན་ཚེ་ཞེད་སྣང་གིས་སྨྱོ་རུ་འཇུག་རྒྱུ་མིན་ནམ་སེམས། འཇིགས་རུང་གི་དུར་ཁྲོད་དུ་
རྣམ་ཤེས་མཐའ་དག་སོ་སོའི་ཕུང་པོའི་འགྲམ་དུ་འཁོར་ཚུལ་གྱི་སྒྲུང་གཏམ་ཚང་མ་ཇུ་ལི་
ཡཊའི་ཡིད་ཀྱི་དྲན་འཛིན་ངོགས་སུ་ཁྲ་ལྷམ་མེར་རྡོ་ལ་རི་མོ་བརྐོས་པ་ལྟར་འཆར་འོང་།
འོན་ཀྱང་རང་ཉིད་ཀྱིས་རོ་མིའོ་ལ་བཅངས་པའི་བརྩེ་སེམས་དང་པེ་རི་སི་མཉམ་དུ་ཆང་
ས་རྒྱག་མི་འདོད་པའི་སྣང་བརྙན་དག་ཕྱིར་འཆར་ཡོང་བ་ན་མོས་སྨན་ཆུ་དེ་བཏུང་ནས་
དྲན་མེད་ཀྱི་ཀློང་དུ་བཞུད་དོ།།
ཞོགས་པ་སྔ་པོ་ན་གཞོན་པེ་རི་སི་སླེབས། ཁོས་ཇུ་ལི་ཡཊ་གསོན་པོ་མཐོང་རྒྱུ་
བཞག་ནས་སྲོག་དང་བྲལ་བའི་ཕུང་པོ་ཞིག་མཐོང་བའི་ཚེ་ན་ཁོང་གི་སེམས་ཀྱི་རེ་བ་དེ་སྣུམ་
ཟད་ཀྱི་མར་མེ་བཞིན་སྟོང་བར་གྱུར། འདིས་ཁྱིམ་མི་མཐའ་དག་ཡིད་སོམ་ཉིའི་རྒྱ་རུ་
52

ཐ་དད་པའི་འཇིག་རྟེན།
བཙུད་པ་དང་ཉམ་ང་བའི་པེ་རི་སི་ནི་ཁྱོ་ཤུག་མ་གྱུར་གོང་ནས་བུད་མེད་འདི་ནི་འཆི་བདག་
གིས་བཅོམ་པ་ནི་ཡིད་ཤིན་ཏུ་ནས་གདུང་བ་བྱེད་ལ། དེ་ལས་ཀྱང་ཆེས་སྙིང་རྗེ་འོས་པ་
ནི་ཀ་པུ་ལི་ཊའི་ཁྱིམ་བདག་དང་ལྷ་ལྕམ་སྐུ་ཞབས་གཉིས་ཀྱི་སངས་ཐབས་བྲལ་བའི་མྱ་ངན་
གྱི་འཁུན་སྒྲ་དེ་རེད། ཁོང་གཉིས་པོའི་དཔྲལ་བའི་མིག་དང་ཁོག་གསེང་གི་སྙིང་ལྟར་བརྩེ་
བའི་གཅེས་ཕྲུག་ཉག་གཅིག་རང་ཡོད་པ་དེའང་བག་སྟོན་གཟབ་རྒྱས་ཤིག་བྱ་རན་པའི་སྐབས་
སུ་མིག་ལམ་དུ་མཐོང་ཡུལ་མ་མཆིས་ས་ཞིག་ལ་གཏན་དུ་འཁྲིད་སོང་། ད་ནི་འགོ་བརྩམ་
མ་ཐག་པའི་དགའ་སྟོན་གྱི་བྱ་བ་འདི་ཡང་མཐའ་མྱ་ངན་གྱི་གཤིན་ཆོག་ཞིག་ཏུ་གྱུར། ཆང་
སའི་ཆོས་དཔོན་ཞིག་གདན་འདྲེན་ཞུ་རྒྱུའི་ཚབ་ཏུ་དུར་འཇུག་བྱེད་མཁན་གྱི་གནམ་བདག་
ཆོས་པ་ཞིག་དགོས་གལ་དུ་གྱུར། མོ་ལྷ་ཁང་གི་མདུན་དུ་བསྐྱལ་དགོས་པ་ནི་དགའ་འོས་
པའི་གསོན་པོའི་འཚོ་བཞུགས་ཀྱི་ཆེད་དུ་མ་རེད་ལ་འདི་ནི་ཡིད་མུག་པའི་གཤིན་པོའི་གྲངས་
ཚད་འཕེལ་རྒྱས་སུ་ཕྱིན་པ་ཞིག་རེད།
བདུན།
གཏམ་བཟང་ལས་གཏན་ངན་ནི་རླུང་ལྟར་གྲགས་མགྱོགས་པ་ཞིག་ཡིན་དུས་ཆོས་
དཔོན་ལོ་རོན་གྱི་གསང་བརྡ་སྐྱེལ་མཁན་གྱི་ཕོ་ཉ་ཡུལ་མན་ཀྲུའུ་ལ་མ་འབྱོར་གོང་རོ་མིའོ་
ཡི་རྣ་ལམ་དུ་ཇུ་ལི་ཡཊ་འཇིག་རྟེན་མི་ཡུལ་ལས་འདས་ཟིན་པའི་སྐྱོ་གར་གྱི་གཏམ་རྒྱུད་
འདི་ཐོས་ཟིན་པས། རོ་མིའོ་ཡིས་བརྩེ་ལྡན་ཇུ་ལི་ཡཊས་རང་ཉིད་དུར་ས་ནས་ཕྱིར་འདོན་
ཡོང་བར་སྒུག་ནས་བསྡད་ཡོད་པར་ག་ལ་ཤེས།
གནས་ཚུལ་དེ་མ་ཐོས་སྔོན་རོ་མིའོ་ནི་སྤྲོ་བས་ཡོངས་སུ་ཁེངས་ནས་ཡོད་མོད།
ཁོང་ལ་མཚན་མོ་རྨི་ལམ་ཞིག་བཏང་བའི་ནང་རང་ཉིད་འཆི་ཡོད་པར་མཁྱེན་ལྡན་མས་
53

པདྨ་ཚེ་དབང་གི་བསྒྱུར་རྩོམ་ཕྱོགས་བསྒྲིགས།
གཟིགས་རྗེས་ཚེ་སྲོག་གི་དབུགས་རྒྱུན་ལྡན་པའི་འོ་ཞིག་བྱས་པས་ཁོང་ཉིད་སླར་ཡང་གསོན་
ཤུགས་ལྡན་པའི་རྒྱལ་པོ་ཞིག་ཏུ་གྱུར།འོན་ཏང་ཝེ་རོ་ཎའི་ཕོ་ཉ་ཞིག་འབྱོར་བ་འདིས་ཁོང་
གི་རྨི་ལམ་གྱི་རེ་འདོད་དང་འཚམ་པའི་གཏམ་བཟང་ཞིག་ཡོད་ཤག་བྱས་ཀྱང་འདི་ནི་དེ་
ལས་ལྡོག་སྟེ་རང་ཉིད་ཀྱི་ཤིན་ཏུ་གཅེས་པའི་ཆུང་མ་མི་ཡུལ་ནས་བྲལ་ཟིན་པ་ཤེས་དུས་
འོ་ཅི་འདྲ་ཞིག་གིས་ཀྱང་ཚེ་སྲོག་བཀུག་ཐབས་བྲལ། ཁོས་བཞོན་རྟ་མངགས་ནས་དོ་ནུབ་
མཚན་མོ་ཝེ་རོ་ཎ་རུ་ཐོན་ནས་ཉིད་ཀྱི་དགའ་མའི་དུར་ས་བལྟ་རུ་འགྲོ་རྒྱུའི་གྲབས་བཤོམ་
བྱས།
མི་འུ་ཐུག་ཐབས་ཟད་གྱུར་དུས་བསམ་བློའི་ནང་དུ་ངན་པ་འཚང་སླ་བ་ཞིག་ཡིན་
དུས་ཁོས་ཉེ་ཆར་བསྐྱོད་མ་ཐག་གི་མི་དབུལ་ཕོང་ཞིག་གི་ཚོང་ཁང་ཡོད་པ་ཡིད་ལ་འཁོར།
མི་དེའི་བྱད་གཟུགས་ནི་མུ་ཏོ་བ་དང་འདྲ་ལ་བང་ཁྲི་བཙོག་པའི་ཐོག་ལ་སྒམ་ཆུང་བཞག་
ནས་ཡོད་ཅིང་སྐབས་དེ་མི་དེས་“‘མན་ཀྲུའུ་ཡི་ཁྲིམས་ལུགས་གཞི་བཟུང་བྱས་པ་ཡིན་ན་
དུག་ཉོ་མཁན་ལ་དུག་འཚོང་བ་ནི་སྲོག་ཁྲིམས་རེད་མོད། འོན་ཀྱང་མི་ཐབས་སྡུག་ངས་
དུག་བཙོང་གི་ཡོད།’’ཅེས་བརྗོད།
ད་ནི་ཁོ་མི་དེ་འཚོལ་རུ་བསྐྱོད་ནས་རང་ཉིད་ལ་གང་ཞིག་དགོས་པ་ཁོང་ལ་བཤད།
རོ་མིའོ་ཡིས་གསེར་ཊམ་འགའ་བྱིན་པས་མི་དབུལ་ཕོང་དེ་སོམ་ཉིའི་རྒྱ་ལས་གྲོལ་ནས་དུག་
བཙོང་བ་དང་སྦྲགས་‘ཁྱོད་ཀྱིས་དུག་བཏུང་བ་ཡིན་ན་མི་ཉི་ཤུའི་ནུས་སྟོབས་ལྡན་ཀྱང་
མགྱོགས་མྱུར་འཆི་ཐུབ།”ཅེས་སྨྲས།
དུག་དེ་འཁྱེར་ནས་རོ་མིའོ་ཡུལ་ཝེ་རོ་ཎའི་ཕྱོགས་སུ་རང་ཉིད་ཀྱི་དགའ་མའི་དུར་
ས་བལྟ་རུ་ཐོན་པ་དང་དུག་འདི་བཏུང་ནས་རང་ཉིད་ཀྱང་མོའི་འགྲམ་དུ་སྦས་རྒྱུ་ཡིན་པའི་
བསམ་བློ་བཅངས། ཁོང་ཉིད་ཝེ་རོ་ཎ་རུ་མཚན་དགུང་འབྱོར་བ་དང་ཀ་པུ་ལི་ཊའི་དུད་
54

ཐ་དད་པའི་འཇིག་རྟེན།
ཚང་གི་མེས་པོའི་དུར་སའི་དཀྱིལ་ན་ལྷ་ཁང་གི་ཁྱམས་རྭ་མཐོང་ཐུབ། ཁོས་ལག་ཏུ་སྒྲོན་
བཞུ་དང་ལག་ཆ་འཁྱེར་ཡོད་པས་སྒོ་གཏོར་འགོ་བརྩམས་པ་ན་“མི་ངན་མོན་ཊ་གུ”ཞེས་
པའི་ཐ་ཚིག་གིས་ཁོང་ཉིད་འབོད་པ་དང་སྦྲགས་ཁྲིམས་འགལ་གྱི་བྱ་སྤྱོད་རྣམས་མཚམས་
འཇོག་དགོས་པའི་བཀོད་པ་བཏང་།
དེ་ནི་པེ་རི་སི་རེད། ཁོང་ཉིད་མཚན་དཀྱིལ་འདིར་ཇུ་ལི་ཡཊའི་དུར་ཕུང་ལ་
མེ་ཏོག་གཏོར་རུ་སླེབས་པ་དང་རང་ཉིད་ཀྱི་ཆུང་མར་གྱུར་ལ་ཉེ་བའི་གཞོན་ནུ་མའི་དུར་
ཕུང་ལ་འཐམ་ནས་ངུས་བྱུང༌། ཁོས་རོ་མིའོ་འདིར་སླེབས་པའི་རྒྱུ་མཚན་ཤེས་ཀྱི་མེད་
ཀྱང་ཁོ་ནི་མོན་ཊ་གུའི་མི་སྟེ་ཀ་པུ་ལི་ཊའི་དགྲ་ཟླ་ཡིན་པ་ཤེས་པར་བརྟེན་མཚན་མོ་དུར་
ཕུང་འདིར་གནོད་སྐྱེལ་དུ་ཡོང་བ་རེད་སྙམ། དེར་བརྟེན་ཁོས་ཁོང་ཁྲོ་ཆེན་པོའི་སྒོ་ནས་
མཚམས་འཇོག་དགོས་པའི་བཀའ་བཏང་བ་མ་ཟད་ཉེས་ཅན་པ་ཞེས་པའི་ཐ་ཚིག་བསྒྲགས།
ཝེ་རོ་ཎའི་ཁྲིམས་ལུགས་ལྟར་ཁོང་ཉིད་གྲོང་ཁྱེར་གྱི་ལྕགས་རི་ལས་བརྒལ་བ་སུས་མཐོང་
ཚེ་སྲོག་ཁྲིམས་གཅོད་རྒྱུ་རེད།
རོ་མིའོ་ཡིས་པེ་རི་སི་ལ་རང་ཉིད་ཁ་རོགས་འཇོག་དགོས་པ་དང་ཁོང་ཁྲོ་མང་
དུ་ཟ་རུ་མ་འཇུག་རོགས་ཞེས་ཊ་སྦལ་ཊ་ཕྱི་མའི་ལྔ་ལམ་དུ་བརྫངས་ནས་ད་ཆ་འདིར་སྦས་
ཚུལ་རྣམས་དྲན་བསྐུལ་བྱས་ཀྱང་པེ་རི་སིས་ཁོས་འཇིགས་སྐུལ་ལ་ཉན་འཇོག་མི་བྱེད་ཁར་
ཁོང་ཉིད་ཉེས་ཅན་པ་ཞིག་ཡིན་པར་བསྙོན་འཇུག་བྱས། ཁོང་གཉིས་འཐབ་འཛིང་བྱས་
ནས་པེ་རི་སི་ས་རུ་ལྷུང་།
རོ་མིའོ་ཡུལ་མན་ཀྲུའུ་ནས་ཡོང་སྐབས་པེ་རི་སི་ཇུ་ལི་ཡཊ་མཉམ་དུ་ཆང་ས་
རྒྱག་རྒྱུ་ཡིན་པ་ཤེས། དེར་བརྟེན་རྐྱེན་ངན་གྲོགས་ཤར་ལྟར་ཁོས་གཞོན་ནུ་འདི་ཉིད་
སུ་ཡིན་པར་ངོ་ཐག་ཆོད་སྐབས་ལྔ་ལམ་དུ་བརྫངས་ནས་བེམ་རོ་ལག་པས་འཁྱེར་ནས་ངས་
55

པདྨ་ཚེ་དབང་གི་བསྒྱུར་རྩོམ་ཕྱོགས་བསྒྲིགས།
འདི་ཉིད་ཇུ་ལི་ཡཊའི་དུར་ཕུང་དུ་སྦས་རྒྱུ་ཡིན་ཞེས་བརྗོད།
ཁོས་དུར་ཕུང་བསྔོགས་པ་ན་རང་ཉིད་ཀྱི་ལྟ་ན་སྡུག་པའི་ལུས་ཕྲ་མ་དེ་ཉིད་མཛེས་
པར་གནས་འདུག་པ་ནི་འཆི་བདག་གིས་ཀྱང་འཕོ་འགྱུར་གཏོང་བའི་ནུས་ཐབས་བྲལ་བ་
དང་མཚུངས། མོ་ནི་གཟིམ་བཞུགས་པ་ལྟར་གསོས་པ་རེད། རོ་མིའོ་ཡིས་ཉེ་འགྲམ་དུ་
ཊ་སྦལ་ཊའི་ཚེ་སྲོག་དང་བྲལ་བའི་བང་སོ་མཐོང་བ་ན་བཟོད་གསོལ་ཕུལ། ཇུ་ལི་ཡཊའི་
ཆེད་ཁོས་སྤུན་མཆེད་ཅེས་འབོད་པ་དང་སྦྲགས་ཁྱོད་ཀྱི་དགྲ་བོའི་ཚེ་སྲོག་ཀྱང་མཇུག་བསྒྲིལ་
རྒྱུ་ཡིན་ཞེས་བརྗོད་དོ།།
ད་ནི་རོ་མིའོས་རང་གི་སྙིང་སྡུག་ལ་ཆེས་མཐའ་མཇུག་གི་འོ་བྱས་ཏེ་གྱེས་ཕྱག་ཕུལ་
རྗེས་སྨན་ཚོང་གི་དུག་དེ་བཏུང་བ་དང་དེའི་ནུས་སྟོབས་ནི་ཇུ་ལི་ཡཊས་བཏུང་བ་དེ་ལྟར་
མ་ཡིན་པར་མངོན་སུམ་འཆི་བྱེད་ཅིག་སྟེ། མོས་བཏུང་བའི་སྨན་གྱི་ནུས་པ་ཡལ་ནས་
དྲན་པ་སོས་ལ་ཉེ།
ཆོས་དཔོན་མཆོག་གིས་ཡུལ་མན་ཀྲུའུ་ལ་བཏང་བའི་བརྡ་འཕྲིན་དེ་ནི་རྐྱེན་ངན་
གོད་ཆག་གང་ཞིག་གིས་འབྱོར་མེད་པ་ཤེས། ཁོས་ཇུ་ལི་ཡཊ་དྲན་པ་སོས་སྐབས་ཕྱིར་
འདོན་རྒྱུའི་དམ་བཅས་ཡོད་པར་བརྟེན་གློག་བཞུ་དང་ལག་ཆ་འཁྱེར་ནས་ཕྱིར་འདོན་དུ་
སླེབས། འོན་ཀྱང་ཡ་མཚན་པ་ཞིག་ལ། ཀ་པུ་ལི་ཊའི་དུར་སར་བཞུ་མེ་སྤར་ཡོད་པ་
དང་འགྲམ་དུ་རལ་གྲི་དང་ཁྲག་གིས་གཏམས་ནས་ཡོད་ཅིང་རོ་མིའོ་དང་པེ་རི་སི་གཉིས་
པོ་ཚེ་སྲོག་དང་བྲལ་ཡོད་པ་མཐོང༌།
ཁོས་འདི་དག་ཇི་ལྟར་བྱུང་མིན་སྐོར་བསམ་གཞིག་བྱེད་ལོང་མེད་པར་ཇུ་ལི་
ཡཊ་དྲན་པའི་གཉིད་ལས་སད་བྱུང༌། མོས་རང་གི་འགྲམ་དུ་ཆོས་དཔོན་ཡོད་པ་མཐོང་
སྐབས་རང་ཉིད་གནས་གང་ཞིག་ལ་ཡོད་པ་དང་རྒྱུ་མཚན་གང་ཞིག་གིས་འདི་གར་བསྐྱལ་
56

ཐ་དད་པའི་འཇིག་རྟེན།
ཡོད་པར་ཡིད་ཀྱི་མེ་ལོང་ངོས་སུ་ཁྲ་ལྷམ་མེར་འཆར་བ་དང་རོ་མིའོ་གང་དུ་ཡོད་མེད་དྲིས།
སྒྲ་ཞིག་ཐོས་པ་ན་ཆོས་དཔོན་གྱིས་མོ་ལ་འཇིགས་རུང་གཤིན་པོའི་གནས་འདི་ལས་ཕྱིར་
ཐོན་དགོས་པའི་ཞུ་བ་བྱས། མིའི་ནུས་མཐུ་ལས་འདས་པའི་(འབྱུང་བའི་)གནོན་ཤུགས་
ཁྱད་པར་བ་ཞིག་གིས་ཁོང་ཚོའི་འཆར་གཞི་མཐའ་དག་རྨེག་མེད་དུ་བཏང་བ་དང༌། སྒྲ་
འདི་ཉིད་ཀྱི་སྐྲག་སྣང་ལ་བརྟེན་ནས་ཁོང་ཉིད་ཕྱིར་བྲོས་སོང་།
ཇུ་ལི་ཡཊས་དུག་ཕོར་དེ་རང་ཉིད་ཀྱི་ལྷད་མེད་དྭངས་གཙང་གི་སྙིང་གྲོགས་
ཀྱི་ལག་ཏུ་ཡོད་པ་མཐོང་སྐབས་ཁོང་གི་འཆི་རྐྱེན་ཚོད་བགམ་ཐུབ་པར་གྱུར། མོས་དུག་
ལྷག་མ་བཙལ་ནས་བཏུང་བའི་ཆེད་དུ་ཁོང་གི་མཆུ་ལ་འོ་བྱས་ཏེ་དུག་ཡོད་མེད་བལྟས།
སྐབས་དེར་འགྲོ་ལམ་དུ་མི་ཡོང་གི་ཡོད་པའི་གོམ་སྒྲ་ཐོས་པའི་ཚེ་མོས་རོ་མིའོ་ཡིས་བཏགས
པའི་རལ་གྲི་དེ་ཕྱིར་ཕྱུང་ནས་རང་ཉིད་ཀྱི་ཚེ་སྲོག་ལ་བཞི་ཤད་འཐེན་ཏེ་རོ་མིའོ་ཡི་འགྲམ་
དུ་ལྷུང་།
དུས་དེར་སྲུང་དམག་རྣམས་འབྱོར་བྱུང་། རྒྱུ་མཚན་ནི་པེ་རི་སིའི་གཡོག་པོ་
ཞིག་གིས་རང་གི་སྦྱིན་བདག་དང་རོ་མིའོ་གཉིས་དབར་འཛིང་འཁྲུག་བྱས་པ་མཐོང་བར་
བརྟེན་དེའི་བརྡ་ལན་བསྐྱལ་དུ་ཕྱིན་ཡོད་པ་རེད། དེའི་གནས་ཚུལ་མི་སེར་རྣམས་ལ་ས་
ཁྱབ་རྡོ་ཁྱབ་ཏུ་གྱུར་པར་བརྟེན་སོམ་ཉིའི་ཀུ་ཅོར་གྱིས་ཁེངས་པ་དང་མཐའ་དོན་ཀུ་ཅོ་དེས་
ཁྱིམ་བདག་མོན་ཊ་གུ་དང་ཁྱིམ་བདག་ཀ་པུ་ལི་ཊ་དང་རྒྱལ་སྲས་བཅས་གཟིམ་ཁྲིའི་ཐུན་
མཚམས་ལས་བཞེངས་ཏེ་དོན་མེད་ཅ་ཅོ་འདིའི་གནས་ཚུལ་གང་ཡིན་བལྟ་རུ་སླེབས།
ཆོས་དཔོན་ནི་དངངས་འདར་གྱིས་བཤུམས་བཞིན་ལྷ་ཁང་གི་རྭ་བ་ལས་དོག་
ཟོན་ངང་ཕེབས་བཞིན་པ་མཐོང་སྐབས་སྲུང་དམག་ཁག་གཅིག་གིས་འཛིན་བཟུང་བྱས།
ཀ་པུ་ལི་ཊའི་( ཁྱིམ་བརྒྱུད་ཀྱི)དུར་སར་མི་ཚོགས་མང་པོ་ཞིག་འདུས་པ་དང་རྒྱལ་སྲས་
57

པདྨ་ཚེ་དབང་གི་བསྒྱུར་རྩོམ་ཕྱོགས་བསྒྲིགས།
མཆོག་ནས་ཆོས་དཔོན་ལ་འཇིགས་རུང་གི་གནས་ཚུལ་ཡ་མཚན་ཅན་འདིའི་བྱུང་རྐྱེན་
གང་ཡིན་གསལ་པོ་བཤད་དགོས་པའི་བཀའ་བསྒྲགས་སོ།།
ཁྱིམ་བདག་མོན་ཊ་གུ་དང་ཀ་པུ་ལི་ཊ་ལྷན་འཛོམས་སར་ཁོང་ཚོའི་ཕྲུ་གུ་གཉིས་
ཀྱི་བརྩེ་དུང་གི་རྐྱེན་ངན་དང་ཡུན་རིང་ཁྱིམ་མཚེས་གཉིས་ཀྱི་རྩོད་རྙོག་དེ་ལྷིང་འཇགས་
ཞི་འཇམ་ཡོང་རྒྱའི་རེ་བ་ལ་དམིགས་ནས་ཆོས་དཔོན་གྱིས་ཁོང་གཉིས་ངོའི་ཆང་སའི་འདུན་
སྒྲིག་བྱས་ཚུལ་རྣམས་བཤད། ཁོས་“འདི་གར་ཚེ་སྲོག་གི་བཞུར་རྒྱུན་ཆད་ཡོད་པའི་ཇུ་
ལི་ཊ་ནི་རོ་མིའོ་ཡི་ལྷད་མེད་ཀྱི་ཆུང་མ་དང༌། རོ་མིའོ་ནི་ཇུ་ལི་ཡཊའི་གཏན་གྲོགས་
རེད།”ཅེས་བརྗོད།
ཁོས་རྒྱལ་སྲས་མཆོག་ལ་ཞུ་རྒྱུར། ཁོས་ཆང་སའི་སྐོར་གྱི་གནད་དོན་ཁྱབ་
བསྒྲགས་བྱེད་རྒྱུའི་འོས་འཚམ་གྱི་དུས་སྐབས་ཤིག་མ་རེག་གོང་ཇུ་ལི་ཡཊ་ལ་ཆང་ས་གཉིས་
པ་ཞིག་གོ་སྒྲིག་བྱས་ཟིན་པར་བརྟེན། དེ་ལས་སྐྱོབ་ཆེད་ཁོ་བོའི་ལམ་སྟོན་ལྟར་ཇུ་ལི་ཡཊས་
གཉིད་སྨན་བཏུང་ནས་ཚང་མའི་སྣང་ངོར་འཆི་འདུག་དྲན་པའི་སྐབས་དེར་ཁོས་རོ་མིའོ་
ལ་བརྡ་འཕྲིན་བསྐུར་ནས་སྨན་ཆུའི་ནུས་པ་ཡལ་ནས་དྲན་ཤེས་སོས་མཚམས་མོ་དུར་ས་
ལས་བཏོན་ནས་འཁྲིད་དུ་ཡོང་དགོས་པ་ཡིན་མོད། འོན་ཀྱང་སྟབས་མ་ལེགས་པར་འཕྲིན་
དེ་རོ་མིའོ་ལག་ཏུ་གཏན་ནས་སོན་མེད་པ་དང་རང་གིས་ཇུ་ལི་དུར་ལས་ཕྱིར་འདོན་དུ་སླེབས་
སྐབས་གཞི་ནས་རོ་མིའོ་དང་པེ་རི་སི་གཉིས་ཀ་འཆི་ཡོད་པ་ཤེས་བྱུང༌། ཞེས་བརྗོད་པ་
ལས་དེའི་འཕྲོ་རྣམས་ཁོས་བརྗོད་མ་ཐུབ།
དེའི་གནས་ཚུལ་མང་དག་ཅིག་ནི་རོ་མིའོ་དང་པེ་རི་སི་གཉིས་པོའི་འཛིང་འཁྲུག་
བྱེད་པར་མཐོང་མཁན་གྱི་གཡོག་པོ་དེས་བཤད་པ་དང༌། དེའི་ལྷག་མ་དག་ནི་ཡུལ་མན་
ཀྲུའུ་ནས་རོ་མིའོ་དང་ལྷན་དུ་ཡོང་མཁན་གྱི་གཡོག་པོ་དེས་བཤད། ཁོང་ལ་རོ་མིའོ་ཡིས་
58

ཐ་དད་པའི་འཇིག་རྟེན།
རང་ཉིད་འཆི་ཁར་ཡབ་ཆེན་མཆོག་ལ་སྤྲད་རྒྱུ་མངག་ཡོད་པའི་འཕྲིན་ཡིག་རྣམས་ཀྱིས་
ཆོས་དཔོན་མཆོག་གིས་གསུངས་པའི་སྐད་ཆ་རྣམས་བདེན་པ་ཡིན་པའི་ར་འཕྲོད་བྱུང་། དེའི་
ནང་རོ་མིའོ་ཡིས་རང་ཉིད་ཇུ་ལི་ཡཊ་དང་ལྷན་དུ་ཆང་ས་རྒྱབ་ཡོད་པ་དེར་ཡབ་ཡུམ་གཉིས་
ལ་བཟོད་གསོལ་ཞུས་ཡོད་པ་དང༌། ཁོས་དུག་ཇི་ལྟར་བྱས་ནས་ཉོས་པ་དང་དུར་སར་ཡོང་
ནས་རང་ཉིད་ཇུ་ལི་ཡ་ཊའི་ལྷན་དུ་འཆི་འདོད་པའི་སྐོར་བཅས་བྲིས་ཡོད་པར་བརྟེན་ཆོས་
དཔོན་མཆོག་ལ་མ་ཉེས་ཁག་གཡོག་གི་དོགས་པ་མཐའ་དག་གཙང་སེལ་བྱུང་།
དེ་རྗེས་རྒྱལ་སྲས་མཆོག་གིས་ཁྱིམ་བདག་བགྲེས་པོ་མོན་ཊ་གུ་དང་ཀ་པུ་ལི་ཊ་
ཕྱོགས་ལ་གཟིགས་ནས་ཁོང་ཚོའི་གླེན་རྟགས་ཚ་བའི་རྩོད་རྙོག་ལ་འཕྱ་དམོད་བྱས། དཀོན་
མཆོག་གིས་ལྷ་ཡུལ་ནས་སྦྱིན་པའི་ཁྲིམས་ཆད་རྣམས་ཅི་འདྲའི་འཇིགས་སྐྲག་ཅན་ཞིག་ཡིན་
པར་ཁོང་ཚོར་འཛུབ་སྟོན་བྱས། འོན་ཏེ་ཁོང་ཚོས་བུ་ཕྲུག་ཚོར་བཅངས་པའི་དུང་ཞེན་
གྱི་བརྩེ་བ་བརྒྱུད་ཁོ་ཚོའི་རང་བཞིན་མིན་པའི་ཁྲོ་སྡང་དེར་ཉེས་ཆད་འབེབས་པའི་ཐབས་
ལམ་གཞན་ཞིག་ཡོད་མོད།
ཁྱིམ་ཚང་གཉིས་པོས་རྒྱུན་རིང་གི་འཁོན་སེམས་རྙིང་པ་འདི་ཕྲུ་གུ་གཉིས་པོའི་
དུར་ས་དང་ལྷན་དུ་སྦས་རྒྱུའི་གྲོས་ཁ་འཆམ། ཁྱིམ་བདག་ཀ་པུ་ལི་ཊས་ཁྱིམ་བདག་མོན
ཊ་གུ་ལ་ཕྱག་བཏང་ནས་ཁོང་ལ་གཅེན་པོའི་མིང་ནས་བོས་ཏེ་ཁྱིམ་ཚང་གཉིས་པོ་འཆམ་
མཐུན་ཡོང་བར་མཚོན་པ་བྱས་པ་དང་ཕྱག་གཏོང་བྱེད་པ་འདི་ནི་ཁོང་གི་རེ་བ་ཉག་གཅིག་
ཡིན་སྐོར་བརྗོད། འོན་ཀྱང་ཁྱིམ་བདག་མོན་ཊ་གུའི་ལག་རྟགས་ནི་དེ་ལས་ཀྱང་ཆེ་བ་
ཞིག་སྟེ་ཁོས་ཡུལ་ཝེ་རོན་ཎའི་ནང་ཆེས་འགྲན་ཟླ་བྲལ་བའི་གསེར་སྦྱང་བཙོ་མ་ལས་གྲུབ་
པའི་ཇུ་ལི་ཊའི་འདྲ་སྐུ་ཞིག་བཞེངས་ནས་ཕུལ་རྒྱུ་ཡིན་ཟེར། ཁྱིམ་བདག་ཀ་པུ་ལི་ཊས་
ཀྱང་དེ་བཞིན་རོ་མིའོ་ཡི་འདྲ་བརྙན་ཞིག་བསླང་རྒྱུ་ཡིན་ཟེར།
59

པདྨ་ཚེ་དབང་གི་བསྒྱུར་རྩོམ་ཕྱོགས་བསྒྲིགས།
དུས་ཡུན་འཕྱི་པོར་གྱུར་པ་ན་ཁྱིམ་བདག་བགྲེས་པོ་འདི་དག་གིས་གསར་དུ་འགོ་
བཙུགས་མ་ཐག་པའི་འབྲེལ་ལམ་འདི་དག་ཉིན་བཞིན་ཡར་རྒྱས་ཡོང་བ་བྱ་རྒྱུ་བྱས། འོན་
ཀྱང་འདས་ཟིན་པའི་དུས་ཡུན་ནང་དུ་འཁོན་སེམས་དང་རྩོད་རྙོག་གི་མཇུག་འབྲས་ནི་བཅོས་
སུ་མེད་པའི་དུད་ཚང་གཉིས་པོའི་ཡ་ང་བའི་ཕྲུ་གུའི་ཚེ་སྲོག་གི་འཆི་རྐྱེན་ལ་བརྟེན་ནས་ཁྱིམ་
ཚང་གཉིས་པོའི་ཕྲག་དོག་དང་འཁོན་འཛིན་གྱི་འཆིང་རྒྱ་ལས་གྲོལ་ཐུབ་པ་བྱུང་བ་རེད། །
(འདི་ནི་མཚན་སྙན་གྱི་འོད་སྟོང་འབར་བའི་དབྱིན་ཇིའི་རྩོམ་པ་པོ་ཝི་ལིམ་ཤཱ་སི་པི་ཡེ་ཡིས་བརྩམས་གནང་
བའི་འཁྲབ་གཞུང་གྲགས་ཅན་དེ་ཉིད་ཉུང་བསྡུས་དང་བསྐྱར་བཤད་བྱས་པ་ཞིག་རེད།)
60

ཐ་དད་པའི་འཇིག་རྟེན།
བོར་སོང་བའི་བདག་གི་ཨ་སྒོར།
(MyLostDollar)
བདག་གི་གྲོགས་པོ་ཊི་ཌི(Todd)ཡིས་ང་ལཨ་སྒོར་གཅིག་བུ་ལོན་འཇལ་དགོས་
པར་གྱུར་ནས་ཟླ་བ་བཅུ་གཉིས་འགྲོ་གི་ཡོད་ཀྱང་ཁོས་ཕྱིར་འཇལ་རྒྱའི་རེ་བ་ནི་ཉིན་མོའི་
སྐར་མ་དང་མཚུངས། ངས་ཁོང་ག་དུས་ཐུག་ནའང་ཁོས་ང་ལ་ཨ་སྒོར་གཅིག་བུ་ལོན་
འཇལ་དགོས་པ་དེ་བརྗེད་སོང་བ་ངས་རྟོགས། ཁོས་ང་ག་དུས་ཐུག་པ་ཡིན་ནའང་རྒྱུན་
ལྡན་ལྟར་ཁ་གསང་པོ་དང་མཐུན་ལམ་ལྡན་པ་བྱེད་ཀྱི་འདུག་མོད། འོན་ཀྱང་བདག་གི་
ཨ་སྒོར་ནི་ཁོང་གི་བསམ་བློ་ནས་གཏན་དུ་བོར་ཟིན་འདུག་པས་དེ་ནི་ངས་དུས་ནམ་ཡང་
ཕྱིར་རག་རྒྱུ་མིན་པར་ཤེས་བྱུང་།
ཕྱོགས་གཞན་ཞིག་ནས་བཤད་ན་ཊོ་ཌིས་ང་ལ་ཨ་སྒོར་གཅིག་བུ་ལོན་འཇལ་
དགོས་ཡོད་པ་དེ་ངས་མི་ཚེ་གཅིག་རིང་ཡིད་ཀྱི་དྲན་འཛིན་དུ་གསལ་ལྷང་ངེར་འཆར་རྒྱུ་
ཡིན་པར་ངས་ཤེས། འདིས་ངེད་གཉིས་ཀྱི་གྲོགས་པོའི་མཐུན་ལམ་ཐད་ལ་ཁྱད་པར་གང་
ཡང་བཟོ་རྒྱུ་མིན་པར་ང་ལ་ཡིད་ཆེས་གཙང་མ་ཡོད་ཀྱང་ངས་འདི་དྲན་པ་གཏན་ནས་བརྗེད་
པར་དཀའ། གལ་ཏེ་མི་གཞན་ཞིག་ཡིན་ན་འདི་ལ་ཇི་ལྟར་བསམ་མིན་མི་ཤེས་ཀྱང་གལ་
སྲིད་ངས་མི་ཞིག་ལ་ཨ་སྒོར་གཅིག་གཡར་བ་ཡིན་ཚེ་ངས་དེའི་དྲན་ཐོ་དུར་ས་དང་ལྷན་
དུ་འཁྱེར་འགྲོ་ཡི་ཡོད།
ངས་བྱུང་ཟིན་པའི་གནད་དོན་འདིའི་ཐད་ལ་ཞུས་པ་ཡིན་ན། ཊོ་ཌིས་ཨ་སྒོར་
འདི་སྔ་ལོའི་ཟླ་བ་༤ཚེས་༨ཉིན་ཏེ་(ངས་འདི་གར་ཟླ་ཚེས་བཀོད་དོན་ནི་ཊོ་ཌི་ཡི་མིག་སྔར་
གསལ་པོ་ཡོང་ཆེད་དུ་ཡིན།) ཁོང་ཉིད་ཡུལ་སྦར་མུའུ་ཌ་ལ(Bermuda)་ཐོན་སྐབས་
61

པདྨ་ཚེ་དབང་གི་བསྒྱུར་རྩོམ་ཕྱོགས་བསྒྲིགས།
རླངས་འཁོར་ལ་སྤྲོད་བྱེད་ཀྱི་དངུལ་སིལ་མ་དགོས་ཡོད་པར་བརྟེན་ངས་ཁོང་ཉིད་ལ་གཡར་
བ་ཡིན། འདི་ནི་བཅོས་མ་མིན་པའི་ཐོག་ནས་བྱུང་བ་ཞིག་ཡིན་མོད་ཀྱང་ཡོད་ཚད་ཚར་
རྗེས་མ་གཏོགས་ཕལ་ཆེར་ང་ལ་ཤེས་རྟོགས་མ་བྱུང༌། ཁོས་བརྗོད་དོན།“ཁྱོད་ཀྱིས་ང་
ལ་ཨ་སྒོར་གཅིག་གཡར་ཐུབ་བམ།’དྲིས་བྱུང་བས། ངས།་“ལོས་ཡིན། གཅིག་ཁོ་
ནས་འདང་ངམ།” ཊོ་ཌས་ཨ་སྒོར་དེ་བླངས་སྐབས་ཁོས་ང་ལ་ཕྱིས་སུ་སྐྱིན་ཚབ་སྤྲོད་
རྒྱུ་ཡིན་ཞག་བྱས་བྱུང༌།
ཁོང་ཡུལ་སྦར་མུའུ་ཌ་ནང་ཡོད་པའི་ཧ་མིལ་ཊོན་(Hamilton)ལ་འབྱོར་དུས་
ང་ལ་ཡི་གེ་ཞིག་བསྐུར་བྱུང༌། ངས་ཡི་གེ་དེ་ཁ་བསྔོགས་སྐབས་ཨ་སྒོར་གཅིག་ནང་དུ་
ཡོད་ཞག་བྱས་ཀྱང་སྣང་ཚུལ་དང་གནས་ཚུལ་མི་མཐུན་པ་ཞིག་རེད། ཁོས་གནམ་གཤིས་
ཀྱི་ཚ་དྲོད་ཨངས་༡༠༠ལ་ཉེ་བ་ཡིན་ཚུལ་ཙམ་བརྗོད་འདུག འདིས་ང་རང་རེ་ཞིག་མགོ་
བོ་རྨོངས་སུ་བཅུག་བྱུང༌།
ཊོ་ཌི་བདུན་ཕྲག་གསུམ་རྗེས་ཕྱིར་ལོག་སླེབས་པར་བརྟེན་ངས་ཁོང་ཉིད་མེ་འཁོར་
བར་དུ་བསུ་རུ་བསྐྱོད་པ་ཡིན།དེའི་དམིགས་ཡུལ་ནི་ཨ་སྒོར་དེའི་ཆེད་དུ་མིན་ཡང་ངས་
ཁོང་ཉིད་ལ་བརྩེ་མཐོང་ཆེན་པོ་ཡོད་པའི་རྒྱུན་མཚན་གྱིས་ཡིན། ཁོང་ཉིད་བདུན་ཕྲག་
གསུམ་རིང་ཕྱིར་བསྐྱོད་པར་བརྟེན་མི་ཞིག་གིས་ཁོ་རང་མེ་འཁོར་འབབ་ཚིགས་སུ་སྒུག་
ནས་ཡོད་པ་མཐོང་ཚེ་སེམས་ལ་སྤྲོ་བོ་ཡོང་གི་རེད་དྲན་བྱུང་། ངས།“ངེད་གཉིས་རུ་ཚོགས་
(club)ཀྱི་བར་དུ་རླངས་འཁོར་ནང་བསྡད་དེ་འགྲོ།”ཞེས་བརྗོད་པའི་ཚེ།ཁོས་ལན་དུ“མིན།
རྐང་ཐང་དུ་ཕྱིན་ན་འགྲིག་”ཟེར།
དེ་ནུབ་མཚན་མོ་ངེད་གཉིས་ཀྱིས་ཡུལ་སྦར་མུའུ་ཌའི་སྐོར་གཏམ་གླེང་བྱས་
ཏེ་མཉམ་དུ་བསྡད། ངའི་བསམ་བློའི་ནང་དུ་ཨ་སྒོར་དེ་འཆར་བཞིན་ཡོད་ནའང་ངས་
62

ཐ་དད་པའི་འཇིག་རྟེན།
དེའི་སྐོར་གླེང་མེད་ལ་དེ་ནི་སུས་ཀྱང་བརྗོད་དཀའ་བ་ཞིག་རེད། ངས་ཁོང་ལ་སྦར་མུའུ་
ཌ་རུ་དངུལ་ག་རེ་བེད་སྤྱོད་བྱེད་ཀྱི་ཡོད་མེད་དང་། ཡང་སྙིང་ཨ་སྒོར་བེད་སྤྱོད་གཏོང་
གི་ཡོད་མེད་སྐོར་དྲིས་པ་ཡིན། ངས་ཨ་སྒོར་གྱི་སྐོར་ཟུར་ཙམ་ཞིག་བརྗོད་ཐབས་བྱས་
ཀྱང་གསལ་ཁ་བཏོན་ནས་དེའི་སྐོར་བརྗོད་རྒྱུའི་བློ་སྟོབས་མ་རྙེད།
ཁོས་ཨ་སྒོར་དེ་གཏན་དུ་བརྗེད་སོང་བ་ཡིན་པ་ངས་ངེས་ཤེས་རྙེད་པ་ལ་དུས་
ཡུན་གང་ཙམ་ཞིག་འགོར་སོང་། (ང་དང་ཊོ་ཌི་རུ་ཚོགས་སུ་རྟག་པར་ཐུག་གི་འདུག)ཉིན་
ཞིག་ངས་ཁོང་གི་འགྲུལ་བཞུད་ཆེད་ལམ་གྲོན་ག་ཚོད་ཕྱིན་མིན་སྐོར་སྐད་ཆ་དྲིས་པ་ན་ཁོས་
རྩིས་ཁྲ་ཉར་ཚག་བྱས་མེད་ཟེར། དེ་རྗེས་ངས་ཁོང་ལ་འགྲུལ་བསྐྱོད་རྗེས་སུ་ད་ལྟ་ལྷིངས་
འཇགས་ཆགས་སམ་ཞེས་དྲིས་པ་ན་དོན་དངོས་ཐོག་ཁོས་རྦད་དེ་དྲན་པ་བརྗེད་འདུག་ཅེས་
བརྗོད་བྱུང་བས་ད་ནི་ཡོད་ཚད་ཚར་འདུག་སྙམ་བྱུང༌།
དེ་ལྟར་ནའང་ངས་ཊོ་ཌི་ལ་འཁོན་སེམས་བཅངས་མ་མྱོང་། ངས་ཁོང་ནི་ང་
ལ་ཨ་སྒོར་གཅིག་བུ་ལོན་སྤྲོད་རྒྱུ་བརྗེད་ཡོད་པའི་ཐོ་གཞུང་ནང་དུ་བཅུག་པ་ཡིན། དེའི་
གྲས་སུ་མི་གང་ཙམ་ཞིག་ཆགས་ཡོད། ཁོང་ཚོ་ལ་ལྟོས་ཏེ་རང་ཉིད་ཀྱི་བྱ་སྤྱོད་ལ་འགྱུར་
བ་གཏོང་འདོད་མེད་ལ་འོན་ཀྱང་ངས་དེ་དག་བརྗེད་ཐབས་བྱེད་ཀྱི་ཡོད།
ངས་ཊོ་ཌི་ཡང་ཡང་ཐུག་གི་འདུག ཉིན་ཞག་གཉིས་ཀྱི་རྗེས་ཁོང་ཕྱི་རོལ་དུ་
དགོང་ཟས་ཟ་རུ་ཡོང་བ་དང་ཐུག་བྱུང་བས་ཁོས་འཛེམས་བག་སྤུ་ཙམ་མེད་པའི་ཐོག་ནས་
པོ་ལེན་ཌ་(Polandབུད་མེད་ཅིག་གི་མིང།)གྱི་སྐོར་གསལ་གསལ་ཐིང་ཐིང་ངང་བཤད་བྱུང་
། ཁོས་བརྗོད་རྒྱུར། པོ་ལེན་ཌ་མོ་རང་གིས་གཞན་གྱི་བུ་ལོན་ཁྱོན་ནས་འཇལ་གྱི་མ་
རེད་ཟེར། ཁྱོད་ཀྱིས་བསམ་པར་སྐད་ཆ་འདིས་ཁོང་ལ་དྲན་གསོ་ཐེབས་ཐུབ་ཀྱི་རེད་དྲན་
གྱི་འདུག་གམ། ཡིན་ནའང་སྣང་ཚུལ་དང་མི་མཐུན་པ་ཞིག་རེད།
63

པདྨ་ཚེ་དབང་གི་བསྒྱུར་རྩོམ་ཕྱོགས་བསྒྲིགས།
དེའི་ཚེ་སྣང་ཚུལ་སྐྱུར་མོ་ཞིག་བདག་གི་ཀླད་པའི་ནང་དུ་འཚང་བྱུང་བ་ནི་འདི་
ལྟར་ཏེ། ཊོ་ཌིས་ང་ལ་ཨ་སྒོར་གཅིག་དགོས་པ་དེ་དྲན་པ་བརྗེད་སྲིད་པ་ནི་གྲུབ་མཐའི་
རྣམ་གཞག་དང་མཐུན་པ་ཞིག་རེད་མོད། གང་ལ་ཞེ་ན། གལ་ཏེ་ངས་མི་གཞན་ཞིག་
ལ་ཨ་སྒོར་གཅིག་བུ་ལོན་འཇལ་དགོས་ཡོད་ཚེ་དེ་བརྗེད་སྲིད་པ་ཞིག་རེད། གཅིག་བྱས་
ན་ཁོང་ཚོའི་མིང་ཐོ་ཞིག་ཡོད་སྲིད། ངས་འདིའི་སྐོར་ལ་བསམ་བློ་ཇི་ཙམ་གཏོང་བ་ན་
དེ་ཙམ་གྱིས་སྤྲོ་བ་མེད་པར་གྱུར། རྒྱུ་མཚན་ནི། གལ་སྲིད་ངས་ཨ་སྒོར་ཞིག་བུ་ལོན་
སྤྲོད་རྒྱུ་བརྗེད་སོང་བ་ཡིན་ཚེ་ང་རང་དུར་སར་མ་བསྐྱོད་བར་དུ་སྤྲད་ཐུབ་རྒྱུ་མིན་པར་ངས་
ཁ་ཚོན་བཅད་ནས་བཤད་ཐུབ།
གལ་ཏེ་ངས་བུ་ལོན་མི་སྤྲོད་མཁན་མི་དེའི་རིགས་བགྲང་དགོས་ཚེ་ཚང་མ་ཅིག་
ཅར་དུ་བརྗོད་རྒྱུ་ནི་དཀའ་བ་ཞིག་ཡིན་མོད། འོན་ཀྱང་མང་ཉུང་ཀ་ཁའི་གྲངས་ཚད་ལོངས་
བ་ཞིག་བྱུང་ན་ངས་གསལ་བྱེད་ཀྱི་གོ་རིམ་གཞི་བཟུང་མི་དེ་དག་གི་མིང་ཐོ་ལམ་སེང་ཡིག་
ཐོག་ཏུ་བཀོད་ཐུབ།
ཤོ་སྦག་རྩེད་ས་ཞིག་ཏུ་སྐྱེས་བུ་གང་རུང་ཞིག་ནས་ཌོ་ལར་ཞིག་གཡར་ཡོད་པའི་
དབང་དུ་བཏང་ན་ངས་རྩིས་མེད་དུ་གཏོང་བས་སྣང་དག་གཏོང་ས་མ་རེད། དེ་བཞིན་
ཟླ་བ་སྔོན་མར་རྩེད་ཚོགས་ཞིག་ཏུ་(Detroit Athletic Club) ང་ཁེ་ན་ཌའི་
(Canadian)མཐའ་མཚམས་སུ་མོ་ཊ་བཏང་ནས་ངལ་ཞིང་དུབ་པའི་སྐབས་སུ་མི་ཞིག་
གིས་ང་ལ་བུལ་ཆུའི་བཏུང་བྱ་(Soda)ཉོ་བྱེད་ཀྱི་སེན་ཊ་གཅིག་(Cent- ཊོ་ལར་གྱི་བརྒྱ་
ཟུར་གཅིག) སྤྲད་བྱུང་བ་དེ་ངས་བརྩིས་མེད་དུ་བཏང་ཐུབ། གང་ཡིན་ཟེར་ན་སེན་ཊ་
སུམ་ཅུ་ཐམ་པ་སྔོན་འདོན་དུ་སྤྲོད་མཁན་གྱི་མི་དེས་ངས་ཁོང་ལ་གྱོང་གུན་གཏོང་མེད་
པར་ཤེས་བཞིན་ཡོད། འོན་ཀྱང་གལ་སྲིད་ཆེ་གེ་མོ་ཞིག་གིས་ང་ལ་ཡུལ་སྦར་མུའུ་ཌ་
64

ཐ་དད་པའི་འཇིག་རྟེན།
ལ་སྐྱོད་བྱེད་ཀྱི་རླངས་འཁོར་གྱི་རིན་པ་ཨ་སྒོར་གཅིག་གཡར་བ་ཡིན་ཚེ་ངས་དེ་ལ་སྐྱིན་
ཚབ་སྤྲད་ས་རེད།
དེ་ཙམ་མ་ཟད་ངས་‘དྲང་བདེན་གྱི་ལམ་དུ་ཕྱིར་སློག་བསྐྱོད་པ་”ཞེས་
པའི་ཡོངས་ཁྱབ་ཀྱི་ལས་འགུལ་ཞིག་སྤེལ་འདོད། ལས་གཞི་དེའི་འོག་ཚང་མས་གཡར་
བུན་གྱི་ཨ་སྒོར་ཆུང་ཙག་རིགས་མཐའ་དག་རྒྱ་སྐྱེད་ཀྱི་ཆེད་དུ་ཡིན་ན་དུས་ཡུན་ནང་འཇལ་
ཐུབ་པ་བྱེད་དགོས། སྙན་གྲགས་ཀྱི་འོད་སྟོང་འབར་བའི་རྒྱལ་ཁབ་མཐའ་དག་དྲང་བདེན་
གྱི་གཞི་རྩ་བརྟན་པོ་ཚུགས་པ་ལ་བརྟེན་ནས་བྱུང་བ་ཞིག་ཡིན་པ་ང་ཚོས་དུས་དང་རྣམ་པ་
ཀུན་ཏུ་ཡིད་ལ་དྲན་པར་བྱེད་དགོས།
ངས་འདི་གར་མཇུག་བསྡུ་བ་དང་སྦྲགས་ངའི་རེ་བ་དམིགས་སུ་བཀར་ནས་བརྗོད་
རྒྱུ་ཞིག་ལ་ཀློག་པ་པོ་ཚོས་སྣང་མེད་ངང་ནས་འབྲི་རྩོམ་འདི་ཉིད་མོན་ཊརལ་མཐོ་སློབ་
རུ་ཚོགས་( UniversityClub of Montreal)ཀྱི་མེ་ཇོར་ཊོ་ཌི་( MaiorTodd) ཡི་
མིག་གི་མཐོང་སར་མ་བཞག་རོགས་གནང༌།།
(འདི་ནི་StephenLeocock-གིས་བརྩམས་གནང་བ་ཞིག་རེད། སྤྱི་ལོ་༢༠༠༩ཟླ་༧ཚེས་
27ཉིན་གྲུབ་པར་བསྒྱུར།)
65

པདྨ་ཚེ་དབང་གི་བསྒྱུར་རྩོམ་ཕྱོགས་བསྒྲིགས།
ཁང་མིག་བདུན་པ།
Room 7·
གཅིག་བྱས་ན་ཁྱོད་ཀྱིས་གདོན་འདྲེ་ཡོད་པར་ཡིད་ཆེས་ཡོད་ཀྱི་མ་རེད། ངས་
ཀྱང་གདོན་འདྲེ་ཡོད་པར་ཡིད་ཆེས་ཡོད་ཅེས་བརྗོད་ཐུབ་པ་མི་འདུག མཚན་མོ་དེར་ངས་
གདོན་འདྲེ་ཞིག་མཐོང་བྱུང་ཞེས་བརྗོད་ཐབས་བྲལ། ཡིན་ནའང་། ངས་མཐོང་བ་དེ་
གདོན་འདྲེ་མིན་ན་ངས་གང་ཞིག་མཐོང་བ་རེད་དམ།
ང་ནི་ལོན་ཊོན་གྱི་ཉེ་འགྲམ་དུ་བསྡད་ཀྱི་ཡོད། འདི་ནི་ང་རང་བྱང་ཕྱོགས་སུ་ཚོང་
གཉེར་དུ་བསྐྱོད་ནས་ཕྱིར་ལོག་ཡོང་བའི་སྐབས་འགྲུལ་ལམ་ཡོངས་རྫོགས་འཁྱགས་པས་
བཏུམ་ནས་ངས་མོ་ཊ་ཡིད་གཟབ་དང་དལ་ལྷོད་ཀྱི་ངང་ནས་གཏོང་དགོས་ཐུབ། ང་རང་
ཁྱིམ་དུ་འབྱོར་བ་ལ་ད་དུང་ཡང་ལམ་ཐག་རིང་པོ་ཡོད་ཀྱང་མུན་རུབ་སོང་། མུ་གེའི་སྟེང་
ལ་ཟླ་ལྷག་ཅེས་པ་ལྟར་ངའི་མོ་ཊའི་གློག་འོད་ཀྱང་ཉམས་སོང་། གཞུང་ལམ་ཐོག་ཏུ་མཚན་
མོ་བསྡད་རྒྱུ་ནི་ཧ་ཅང་གི་ཉེན་ཁ་ཆེ་བ་ཞིག་ཡིན་པས་ངས་གྲོང་ཁུལ་གྱི་ལམ་ཁ་ཞིག་འདེམས་
ནས་བསྐྱོད།
བར་ཐག་ཀི་ལོ་མི་ཊིར་ཁ་ཤས་བསྐྱོད་རྗེས་མིལ་ཧམཞེས་བྲིས་པའི་ལམ་རྟགས་ཤིག་
མཐོང་བྱུང་། སྐར་མ་ལྔ་ཙམ་རྗེས་ང་རང་ནི་སྲང་ལམ་དོག་མོ་ཞིག་ལ་བསྐྱོད་བཞིན་ཡོད་
པ་དང་དེ་ན་གློག་འོད་གསལ་བའི་ཚོང་ཁང་ཁ་ཤས་མཐོང་རྒྱ་ཡོད་ཅིང་སྲང་ལམ་གྱི་མཐའ
མཚམས་དེར་གླང་འཁོར་བཟོ་བཅོས་ཁང་ཞིག་ཡོད་པ་མཐོང་། ངས་གླང་འཁོར་དེ་གར་
བཀག་ནས་ང་རང་གི་དཀའ་ངལ་རྣམས་བཤད་པས། མི་དེས་ངའི་གླང་འཁོར་གྱི་གློག་
ལ་བལྟས་ནས་“ངས་འདི་སང་ཉིན་ཞོགས་པ་བཟོ་ཆོག”ཅེས་བརྗོད།
66

ཐ་དད་པའི་འཇིག་རྟེན།
“འདི་གར་མིལ་ཧམ་ལ་མགྲོན་ཁང་ཡོད་དམ།”ཞེས་ངས་དྲིས་པ་ན།
“འདི་གར་སྲང་ལམ་གྱི་ཐོད་ན་རའི་གསོལ་མགྲོན་ཁངཞེས་པ་དེ་ཡོད་རེད། ང་ཚོ་
འདི་གར་མིལ་ཧམལ་དགུན་ཁའི་སྐབས་སུ་བལྟ་བསྐོར་བ་མང་པོ་ཡོང་མཁན་ཡོད་མ་
རེད། སྐུ་ཞབས་རི་ཅ་ཊ་ལ་ངས་གཏོང་བྱུང་བརྗོད་དང་ཁོས་ཁྱོད་ལ་རོགས་པ་བྱེད་ཀྱི་
རེད།”ཅེས་ལན་བཏབ།
ངས་ཁོང་ལ་ཐུགས་རྗེ་ཆེ་ཞེས་བརྗོད་རྗེས་མོ་ཊ་ལས་ལག་སྒམ་བཏོན་ནས་རའི་གསོལ་
མགྲོན་ཁང་གི་ཕྱོགས་སུ་རྐང་ཐང་དུ་བསྐྱོད། དེ་ནི་ཐོག་བརྩེགས་ཅན་གྱི་ཁང་པ་རྙིང་པ་
ཞིག་འདུག མགྲོན་ཁང་གི་སྣེ་ལེན་ཁང་ནི་སྒོ་ཡར་འཛུལ་སའི་ནང་མ་དེར་འདུག མི་
སྟོབས་ཆེན་ཞིག་སྣེ་ལེན་ཁང་གི་རྒྱབ་ཕྱོགས་སུ་ཡོད་པའི་སྒོ་ཞིག་ནས་ཐོན་པ་དང་སྦྲགས་
ང་ལ་མཛུམ་ཙམ་བྱས།
ངས་“སྐུ་ཞབས་རི་ཅ་ཊ་ལགས་ཡིན་ནམ།”ཞེས་དྲིས་པར།
“ལགས་ཡིན། ཁྱོད་ལ་ཕྱགས་རོགས་དགོས་སམ།”ཞེས་ཁོས་ལན་བཏབ་བྱུང༌།
ངས་རང་ཉིད་ཀྱི་མོ་ཊ་བཟོ་བཅོས་ཁང་དུ་ཡོད་ཚུལ་བཤད་རྗེས་‘ང་ལ་མཚན་མོའི་ཉལ་
ས་ཞིག་དང་དགོང་ཟས་དགོས་འདུག”ཅེས་བརྗོད་པ་ན།
‘“བཞེས་ལག་ཐུགས་ཁྲལ་གནང་མི་དགོས། ཕྱག་ཚོད་གཅིག་ནང་ཚར་གྱི་རེད། ཡིན་
ནའང་འདི་ནི་མགྲོན་ཁང་ཆུང་ཆུང་ཞིག་ཡིན་པས། ང་ཚོ་ལ་ཁང་མིག་དྲུག་ལས་མེད་
པ་དང་དེ་དག་ཚང་མ་ཁེངས་ཚར་སོང་།”ཞེས་བརྗོད།
སྒོ་སླར་ཡང་ཕྱེས་པ་དང་སྐྱེས་དམན་ཆུང་ཆུང་ཞིག་མགྱོགས་མྱུར་ངང་ཡར་འཛུལ་བྱུང་།
“འདི་ངའི་ཆུང་མ་རེད།”ཅེས་རི་ཅ་ཊས་འགྲེལ་བརྗོད་བྱས་པ་དང་དེ་ནས་མོའི་ཕྱོགས་
སུ་བལྟས་ནས། “ལི་ཛ། ངས་ང་ཚོའི་མགྲོན་པོ་ལ་དོ་ནུབ་ཁང་མིག་ཆ་ཚང་ཁེངས་ཡོད་
67

པདྨ་ཚེ་དབང་གི་བསྒྱར་རྩོམ་ཕྱོགས་བསྒྲིགས།
བརྗོད་ཀྱི་ཡོད། ཁོང་གི་མོ་ཊ་བཟོ་བཅོས་ཁང་དུ་ཡོད་པ་དང་ཁོང་ལ་དོ་ནུབ་ཉལ་ས་དང་
དགོང་ཟས་དགོས་ཀྱི་འདུག”
‘ཀྲོམ། ཁང་མིག་བདུན་པ་ཡོད་རེད་པ།’ མོས་བརྗོད་སོང་།
“ཡིན་འང་་་་་་ང་ཚོ་་་་་་་་་་ཁོས་ས་བཤད་འགོ་བརྩམས།
‘ང་ཚོས་མཚན་མོ་འདི་འདྲ་ལ་ཁོང་ཕྱིར་བཏང་བ་ཡིན་ན་གང་འདྲ་སེ། ངས་ཁང་མིག་
བདུན་པའི་ནང་དུ་ཉལ་ས་བཟོ་ཆོག”ཁོང་གི་ཆུང་མས་བརྗོད་ཐལ།
“ངས་ཁྱོད་ཅག་ལ་སྐུ་ངལ་བཟོས་སོང་།”ཞེས་བརྗོད་པ་ཡིན།
,,‘དེ་སྐྱོན་མེད། སྐུ་ཞབས་་་་་་་
“སུན་ཀྲིར། ངའི་མིང་ལ་ཇོན་སུན་ཀྲིར་ཟེར།”ཞེས་འགྲེལ་བརྗོད་བྱས་པ་ཡིན།
‘དེར་སྐྱོན་མེད། སྐུ་ཞབས་ཇོན་སུན་ཀྲིར་ལགས། ང་ཚོས་ཁང་མིག་བདུན་པ་བེད་སྤྱོད་
མང་པོ་གཏོང་གི་མེད་ཀྱང་དེར་ཐུགས་ཁྲལ་གང་ཡང་གནང་མི་དགོས།”མོས་སྐད་ཆ་འདི་
དག་ཤོད་སྐབས་ཁྱོ་གའི་གདོང་ལ་གཅིག་བལྟས་སོང་། ཁོས་ལན་གང་ཡང་བཏབ་མ་སོང་།
ཁང་མིག་བདུན་པ་ནི་ཡང་ཐོག་ན་ཡོད་ཅིང་ཉལ་ཁང་གཞན་པ་ལས་མཐོ་བ་ཡོད། ང་
རང་ཅུང་ཟད་འཁྱག་བྱུང་ཡང་དེ་ན་གློག་ཐབ་གཅིག་འདུག ‘དེས་མགྱོགས་པོ་ཚར་པོ་
ཆགས་འགྲོ་གི་རེད། ཐོག་ཁང་འདི་ན་ཁ་ཁུ་སིམ་པོ་ཞིག་འདུག ང་རང་དོ་ནུབ་གཉིད་
སྐྱིད་པོ་ཁུག་པ་འདུག' ངས་དེ་ལྟར་དྲན་བྱུང་།
ཁང་མིག་འདི་ནི་ཆེན་པོ་ཞིག་མ་རེད། དེ་ན་ཉལ་ཁྲི་གཅིག་དང༌། འཆའ་སྒམ་
གཅིག སྒོའི་རྒྱབ་ཏུ་ཁྲུས་གཞོང་བཅས་འདུག ཁྲུས་གཞུང་དང་འཆའ་སྒམ་གཉིས་ཀྱི་
བར་ན་རྐུབ་སྟེགས་རྒྱབ་བསྙལ་མ་ཞིག་འདུག
ངས་ཁྲུས་བརྒྱབ་རྗེས་འོག་ཁང་དུ་དགོང་ཟས་ཟ་རུ་བསྐྱོད་པ་དང་། དགོང་ཟས་
68

ཐ་དད་པའི་འཇིག་རྟེན།
ཟ་གྲུབ་རྗེས་ཆང་ཁང་དུ་བསྐྱོད་ནས་རི་ཅ་ཊ་དང་ཁོང་གི་གྲོགས་པོ་ཁག་ཅིག་དང་ལྷན་དུ་
གཉིད་ཅོག་མ་རྒྱབ་བར་དུ་སྐད་ཆ་ཤོད་བཞིན་བསྡད། “ད་ང་ཉལ་དུ་འགྲོ་ན་དགའ་
ས་རེད།”ངས་དེ་ལྟར་བརྗོད་པ་ན།
“བྱེད་ན་སྐུ་ཞབས་སུན་ཀྲིར་ག་ལེར་གཟིམ་བཞུགས་ཨང་། ངའི་རེ་བ་ལ་ཁྱེད་གཉིད་
སྐྱིད་པོ་ཁུག་པ་ཤོག གཉིད་ཡག་པོ་ཉོལ་ཅིག” རི་ཅ་ཊས་དེ་ལྟར་བརྗོད་བྱུང༌།
ང་རང་དུས་ཡུན་ཇི་ཙམ་རིང་གཉིད་ཁུག་མིན་ཡང་མ་ཤེས་པར་གཉིད་ལས་
དཀྲོགས་བྱུང་། འདི་ནི་སྐད་སྒྲ་ཞིག་ཀྱང་མ་རེད། ཉལ་ཁང་འདི་ཁ་ཁུ་སིམ་མེར་ཡིན་
མོད་ཀྱང་ཁྱད་མཚར་ཞིག་འབྱུང་བཞིན་འདུག ངའི་ཉལ་ཁྲིའི་འགྲམ་དུ་གློག་དེ་སྤར་མེད་
ཀྱང་ཉལ་ཁང་གི་ཆ་ཤས་ཤིག་རིམ་བཞིན་ཇེ་གསལ་དུ་འགྲོ་བཞིན་འདུག ངས་འཆའ་
སྒམ་དང་ཁྲུས་གཞོང་དེ་མཐོང་ཐུབ་ཀྱི་མི་འདུག་ཀྱང་ངས་རྐུབ་སྟེགས་ཆེན་པོ་དེ་མཐོང་
ཐུབ། ངས་དེའི་སྟེགས་བུ་དང༌། དེའི་སུག་ལག། དེའི་རྒྱབ་བསྙལ་མཁྲེག་པོ་བཅས་
མཐོང་ཐུབ། ནག་ཁུང་དུ་དེ་ནི་ངའི་ཕྱོགས་སུ་འོད་འཚེར་བཞིན་འདུག ངས་རང་ཉིད་
ཀྱི་མིག་དམ་དུ་བཙུམ་པ་ཡིན།
ང་རང་ཞེད་སྣང་སྐྱེ་ཡི་མེད་ཀྱང་རྗེས་སུ་ང་རང་དངངས་སྐྲགས་སྐྱེ་ཡོང་གིན།
ང་དངོས་གནས་མི་སྐྲག ཡིན་ནའང་། ངས་གློག་འདི་གསོད་ཐབས་ཀྱི་བསམ་བློ་བཏང་
བ་ཡིན། “ངས་རྨིས་ལམ་གཏོང་བ་རེད་དམ། ངས་མདང་ནུབ་ཆང་ཁང་དུ་ཆང་
མང་པོ་བཏུང་བའི་རྐྱེན་གྱིས་རྨིས་ལམ་གཏོང་བ་མིན་ནམ།’སྙམ།
ངས་གྲངས་ཀ་ལྔ་བཅུ་ཐམ་པ་བརྩིས་རྗེས་དེ་ནས་མིག་གདང་རྒྱུའི་སེམས་ཐག
བཅད། “བཞི་བཅུ་ཞེ་གཅིག་ག་་་་་་། མི་ཞིག་གིས་ཁང་མིག་འདིའི་ནང་དབུགས་
69

པདྨ་ཚེ་དབང་གི་བསྒྲར་རྩོམ་ཕྱོགས་བསྒྲིགས།
གཏོང་ལེན་བྱས་ཀྱི་ཡོད་པ་ཐོས་དུས་ངས་གྲངས་ཀ་རྣམས་ཧ་ཅང་གི་དལ་པོའི་ངང་ནས་
བརྩི་བཞིན་ཡོད་པ་ཤེས། འདི་ནི་རྨི་ལམ་ཞིག་རེད་མི་འདུག གཅིག་བྱས་ན་འདི་ནི་
རྐུན་པོ་ཞིག་མིན་ནམ་སྙམ།
ངས་མིག་གདང་བ་ན་མི་ཞིག་རྐུབ་སྟེགས་ཐོག་སྡོད་འདུག ངས་སྐད་ཆ་ཤོད་
ཐབས་བྱས་ཀྱང་ཚིག་རྐངགཅིག་ཀྱང་ངག་ལས་མ་ཐོན། ངའི་འདོད་པ་ལ། ‘ཁྱོད་རང་
སུ་ཡིན་ནམ། ཁྱོད་རང་འདི་གར་ག་རེ་བྱེད་བཞིན་ཡོད།’ཅེས་འདྲི་འདོད་བྱུང་ཡང་འདྲི་
མ་ཐུབ། ངས་རང་ཉིད་ལ་མ་ཞེད་ཅིག་ཅེས་སེམས་གསོ་བྱས།
ཁོང་ནི་ཧ་ཅང་གི་བགྲེས་སོང་ཡིན་པས་ཁོས་ང་ལ་གནོད་འཚེ་བྱ་ཐུབ་པ་ཞིག་མི་
འདུག ཡིན་ནའང་། ཁོང་གི་མིག་ནི་ཧ་ཅང་གི་ཞེད་སྣང་སྐྱེ་དགོས་པ་ཞིག་ལ་འདི་ནི་
འགུལ་བསྐྱོན་ཁྱོན་ནས་རྒྱག་རྒྱུ་མི་འདུག
ཁོས་ལག་གཡས་པ་བཀྱག་ནས་མཛུབ་མོ་ང་ལ་གཏད་བྱུང༌། ད་ནི་ཁོང་གི་མིག་
ལས་སྐྱོ་གདུང་ཐོན་འདུག་པས་ང་རང་གི་འཇིགས་སྣང་མཐའ་དག་ཡལ་ཟིན། ཁོས་སྐད་
ཆ་ནི་ཧ་ཅང་གི་དཀའ་ལས་ཁག་ཡོད་པའི་སྐད་གདངས་ཤིག་། ཁོས“ངས་གཏན་ནས་ཤེས་
ཀྱི་མེད། ཡིན་ནའང་ཁྱོད་ཀྱིས་ཤེས་འདུག”ཅེས་བརྗོད་པ་དང་ཁོས་ལག་པ་མར་བཞག་
སོང་། སྐབས་དེར་ངས་སྐད་ཆ་ཤོད་ཐུབ་པ་གྱུར། “ངས་གང་ཤེས་འདུག་ཟེར་རམ།
ཁྱོད་སུ་ཡིན་ནམ། ག་རེ་ར་་་་་།”’ངའི་དྲི་བ་མཇུག་མ་རྫོགས་གོང་ཁོང་དང་འོད་དེ་གཉིས་
ཀ་ཡལ་སོང་།
སྐད་སྒྲ་ཞིག་གིས་ང་རང་གཉིད་ལས་བསླངས་བྱུང་། “སྐུ་ཞབས་སུན་ཀྲིར་
ལགས། འདི་ན་ཇ་ཕོར་གང་ཡོད། ཁྱོད་ཀྱི་ཞོགས་ཟས་ཆུ་ཚོད་ཕྱེད་ཀའི་ནང་ཚར་པ་
བྱ་ཆོག” རི་ཅ་ཊས་ཇ་ཕོར་ངའི་ཕྱོགས་སུ་ཅོག་ཙེའི་ཐོག་ཏུ་བཞག་རྗེས་མགྱོགས་པོར་
70

ཐ་དད་པའི་འཇིག་རྟེན།
ཕྱིར་བཞུད་སོང༌།
ངས་ཡ་མཚན་ཅན་གྱི་གནད་དོན་འདི་ལ་བསམ་གཞིག་བྱས་པ་ཡིན། དེ་ངའི་
རྨི་ལམ་ཞིག་རེད་དམ། ངས་རི་ཅ་ཊས་བཟའ་ཟླ་གཉིས་ཀྱིས་བསལ་མི་ཐུབ་པའི་དོན་རྐྱེན་
འདི་ལ་སེམས་ཁྲལ་མི་ཡོང་བའི་ཆེད་དུ་ཁོང་གཉིས་ལ་མི་བརྗོད་རྒྱུའི་སེམས་ཐག་བཅད་
པ་ཡིན།
ངས་ཞོགས་ཟས་ཟོས་རྗེས་མགྲོན་ཁང་གི་ལས་ཁུངས་སུ་དངུལ་རྩིས་སྤྲད་དུ་ཕྱིན་
པས་ལྕམ་རི་ཅ་ཊ་སྒྲོག་ཙེའི་འགྲམ་དུ་སྡོད་འདུག མོས་འཛུམ་ཙམ་བྱས་པ་དང་ང་ལ་
དངུལ་འཛིན་སྤྲད་པ་དང་སྦྲགས། ‘‘ཁྱོད་གཉིད་སྐྱིད་པོ་ཁུག་བྱུང་ངམ།’ ཞེས་དྲིས་
བྱུང་བས་ངས་མགོ་བོ་ཡར་སྟེགས་ནས་ལན་འདེབས་པར་བརྩམས་པ་ན། ངས་མོའི་རྒྱབ
ཀྱི་གྱང་ན་འདྲ་པར་ཞིག་མཐོང་བྱུང་། དེའི་མགོ་སྐྲ་དཀར་པོ་དང༌། གདོང་པ་ངར་མ།
མིག་བཀྲག་མདངས་ཆེ་བ་བཅས་ངས་ཆ་རྒྱུས་ཡོད་པ་ལྟར་སྣང་།
ངས་འདྲ་པར་དེ་ལ་མཛུབ་མོ་བཀེར་ནས་‘དེ་སུ་རེད་དམ།”ཅེས་དྲིས། མོས་འདྲ་
པར་དེ་ལ་བལྟས་རྗེས་མགྱོགས་པོ་ཁ་ཕྱིར་སློག་ནས། ‘“འདི་ནི་ཀྲོམ་གྱི་པཱ་ཕ་རེད། ཁོང་
འདི་གར་ང་ཚོའི་མཉམ་དུ་རའི་གསོལ་མགྲོན་ཁང་ལ་བསྡད་ཀྱི་ཡོད་རེད། ཁོང་ལོ་ལྔའི་
སྔོན་ལ་མདང་ནུབ་ཁྱོད་རང་ཉལ་སའི་ཁང་མིག་དེའི་ནང་གྲོངས་པ་རེད། དེར་བརྟེན་
ཀྲོམ་གྱིས་ཁྱོད་རང་ཁང་མིག་དེའི་ནང་དུ་ཉལ་བཅུག་འདོད་མེད་པ་རེད།”
“ཡིན་ནའང་། ཁྱོད་རང་གིས་་་་་་་”ངས་སྐད་ཆ་འཚམས་བཞག་པ་ན་མོས་སླར་ཡང་
བརྗོད་དོན།
“སྐུ་ཞབས་སུན་ཀྲིར་ལགས། ཁང་མིག་བདུན་པའི་སྐོར་ཁྱད་མཚར་པའི་གཏམ་མང་
པོ་ཐོས་རྒྱུ་ཡོད་རེད། མགྲོན་པོ་སྡར་མ་རེ་གཉིས་ཀྱིས་ཁང་མིག་འདིའི་ནང་གདོན་འདྲེ་
71

པདྨ་ཚེ་དབང་གི་བསྒྱུར་རྩོམ་ཕྱོགས་བསྒྲིགས།
གནས་ཀྱི་ཡོད་པ་ཤེས་པ་རེད། མགྲོན་ཁང་ནང་དུ་གདོན་འདྲེ་གནས་པ་ནི་ཡག་རྟགས་
ཤིག་མིན་པར་བརྟེན་ཀྲོམ་གྱི་པཱ་ཕ་དེ་གར་ཉལ་རྒྱུའི་སེམས་ཐག་བཅད་པ་རེད། ཁོས་གདོན་
འདྲེ་ཡོད་པ་ཡིད་ཆེས་བྱེད་ཀྱི་མེད། དེར་བརྟེན་ཁོས་རྒྱུན་ལྡན་གྱི་དུས་ཚོད་ལྟར་ཉལ་
དུ་འགྲོ་གི་ཡོད། ཡིན་འནའང་་་་་་།
“ལགས། དེ་ནས་ག་རེ་བྱས་པ་རེད་དམ།”ཞེས་ངས་དྲིས།
“ཕྱི་ཉིན་ཞོགས་པ་དེར་ངས་གསོལ་ཇ་བསྐྱལ་དུ་ཕྱིན་པ་ན། ཁོང་རྐུབ་སྟེགས་ཆེན་པོ་དེའི་
ཐོག་གྲང་ཧྲེང་ངང་འཆི་ཡོད་པ་ངས་མཐོང་བྱུང་། ཁོང་ནི་རྒན་འཁོག་ཅིག་ཡིན་པ་བརྟེན་
ཁོའི་སྲོག་རླུང་གློ་བུར་དུ་འཕར་ཡོད་པ་ནི་སྨྲོས་ཅི་དགོས།”
ངས་རང་ཉིད་ཀྱི་ལག་སྒམ་བླང་བཞིན་‘ལྕམ་རི་ཅ་ཊ་ལགས།”ཅེས་བརྗོད་པ་ན་
མོས་ངའི་སྐད་ཆ་ཉན་བཞིན་མི་འདུག མོས་གད་མོ་དགོད་བཞིན་བརྗོད་རྒྱུར། ‘‘དེར་
བརྟེན་ང་ཚོས་ཁང་མིག་བདུན་པའི་ཡ་མཚན་ཅན་གྱི་དོན་རྐྱེན་དེ་གཏན་ནས་ཤེས་རྟོགས་
ཐུབ་མེད། ངས་བྱས་ན་དེ་ནི་སུས་ཀྱང་ཤེས་ཐུབ་ཀྱི་མ་རེད་དྲན་གྱིས། འདི་ནི་བྱབ་ཆུང་
གི་སྐད་ཆ་ཞིག་རེད།”
ངས་དངུལ་འཛིན་གྱི་རིན་པ་སྤྲད་ནས་ག་ལེར་བཞུགས་ཨང་བརྗོད་པ་དང་རླང་
འཁོར་བཟོ་བཅོས་ཁང་གི་སྲང་ལམ་ཕྱོགས་སུ་མར་བསྐྱོད་པ་ཡིན། རྒད་པོ་ཞིག་གི་སྐད་
གདངས་ངའི་ཕྱོགས་སུ་ཡོང་བཞིན་པ་ལྟར་ཚོར།
“ངས་ཁྱོན་ནས་ཤེས་ཀྱི་མེད། ཁང་མིག་བདུན་པའི་ནང་དུ་གདོན་འདྲེ་གནས་
ཀྱི་ཡོད་དམ། ངས་གཏན་ནས་མི་ཤེས། ཡིན་ནའང་ཁྱོད་ཀྱི་ཤེས་ཀྱི་རེད། ད╗ཁྱོད་
ཀྱིས་ཤེས་མ་བྱུང་ངམ། ཤེས་བྱུང་ཨང་།”དེ་སྐད་ཅེས་ཟེར་རོ།།
(འདི་ནི་S.HBurtonsརྩམས་གནང་བའི་གདོན་འདྲེའི་སྒྲུང་ཚན་དྲུག་གི་གཅིག་རེད།)
72

ཐ་དད་པའི་འཇིག་རྟེན
ལྕམ་རོ་ཇིར་ལགས་ཀྱི་སྐྱེས་སྐར་ལ་འཚམས་ཤོག
AbirthdaycardforMrs. Roger
ངས་འཕྲིན་ཡིག་གིས་གཏམས་པའི་ལྟོ་ཕད་བླང་བཞིན་སྦྲག་ཁང་དང་བྲལ་རྗེས་བར་ཐག་
རིང་བའི་ཧིལ་ཝིཀ་ཡི་སྲང་ལམ་(HillWicks)རིང་མོ་རྐང་འཁོར་བཞོན་ནས་བསྐྱོད་འགོ་
བརྩམས། འདི་ནི་དབྱར་དུས་ཀྱི་ཉི་གཞོན་རབ་ཏུ་འཆར་བའི་ཞོགས་པའི་ཆུ་ཚོད་བདུན་
པ་རེད། གཡའ་དག་པའི་ཞོགས་པའི་མཁའ་རླུང་བསིལ་མས་ང་རང་ལ་སྤྲོ་བ་ཆེས་ཆེར་
སྟེར་བ་མ་ཟད། ད་དུང་ང་ལ་དགའ་འོས་པའི་དོན་དག་གཞན་ཞིག་ཀྱང་ཡོད་པ་ནི།ཧིལ་
ཝིཀ་གྲོང་སྡེ་ལ་སྦྲག་པ་ཞིག་དགོས་ཡོད་པར་བརྟེན་ངས་ལས་ཀ་འདི་གཉེར་རྒྱུའི་སེམས་
ཐག་བཅད་ནས་ང་དང་ངའི་བཟའ་ཟླ་གཉིས་པོ་ལོན་ཌོན་ནས་སླེབས་པ་ཡིན། ད་ཆར་
ཟླ་བ་དྲུག་སོང་བའི་རིང་ངེད་གཉིས་ལ་ཁང་ཆུང་སྟབས་བདེ་ཞིག་དང་ལྡུམ་རྭ་ལེགས་པོ་
ཞིག་ཀྱང་ཡོད། ངེད་གཉིས་ཁ་ཁུ་སིམ་མེར་གཉིད་དུ་ཡུར་འདྲའི་གྲོང་སྡེ་འདི་ལ་དུང་
བ་ཟབ་པ་མ་ཟད་གྲོགས་པོ་ཡང་འགའ་ཤས་ཡོད།
ང་ནི་རང་ཉིད་ཀྱི་ལས་ཀ་འདི་ལ་རྒྱུན་དུ་སྤྲོ་བ་ཡོད་པ་མ་ཟད། མཁའ་རླུང་
གཙང་མ་དང་ལུས་རྩེད་ལ་དགའ། ཡུལ་མི་ཚོ་ལའང་དུས་ཐོག་ཏུ་འཕྲིན་ཡིག་སྐྱེལ་མཁན་
གྱི་སྦྲག་པ་ཞིག་དགོས་ཡོད། གལ་ཏེ་འཕྲིན་ཡིག་དུས་ཐོག་ཏུ་བསྐྱལ་མ་ཐུབ་ཚེ་རྒྱལ་ཁབ་
ཀྱི་ཚོང་འབྲེལ་གྱི་ལས་དོན་ལ་དོ་ཕོག་འབྱུང་ངེས། འོན་ཀྱང་ང་ནི་མི་སྒེར་པའི་འཕྲིན་
སྐྱེལ་བྱེད་རྒྱུར་དགའ། མི་ཚོས་རང་གི་གྲོགས་པོ་རྙིང་པ་ཚོར་ཡི་གེ་འབྲི་བ་དང༌། གཞོན་
པ་ཚོས་རང་གི་བཀའ་དྲིན་ཅན་གྱི་ཕ་མ་ལ་ཡི་གེ་འབྲི་བ་དང༌། ཕོ་གསར་ཚོས་རང་གི་
73

པདྨ་ཚེ་དབང་གི་བསྒྱུར་རྩོམ་ཕྱོགས་བསྒྲིགས།
སྙིང་སྡུག་མཛའ་མོ་ལ་འཕྲིན་ཡིག་འབྲི་ཡི་རེད། དེར་བརྟེན་ང་རང་ཡི་གེ་འདི་དག་བསྐྱལ་
རྒྱུར་ཧ་ཅང་གི་སྤྲོ་བ་ཆེ།
གཡའ་དྭངས་པའི་དབྱར་ཁའི་ཞོགས་པ་ངས་རྐང་འཁོར་བཞོན་ནས་གྷོ་ལ་ཌར་
སྲང་ལམ་(Gold Street)བརྒྱུད་པ་དང་། འདིར་ཡོད་པའི་ཐོག་བརྩེགས་ཅན་གྱི་ཁང་
པ་མང་ཆེ་བ་ནི་ཉོ་ཚོང་ཁང་དང་ལས་ཁུངས་ཡིན་པས་ངས་ཡི་གེ་འདི་དག་ལ་སྤྲད་ཀྱི་ཡོད།
ང་རང་གཡོན་ཕྱོགས་སུ་ཡོད་པའི་ཡེ་ཤུའི་ལྷ་ཁང་བསྐྱོད་སའི་ལམ་བུ་ལས་ཁ་སྐོར་སྐབས་
ལྷོ་ཕད་རྦད་དེ་ཡང་དུ་ཕྱིན་ཡོད། དེ་རིང་ཞོགས་པར་ཡེ་ཤུ་ལྷ་ཁང་ཕྱོགས་སུ་ཡོད་པའི་
དུད་ཚང་དག་ལ་ཡི་གེ་མང་པོ་མེད་པས་ང་རང་དུད་ཚང་མཐའ་མ་སྟེ་སྒོ་རྟགས་ཨང་༩༢ལ་
མགྱོགས་པོ་སླེབས། ཁ་བྱང་དེ་གར་སྤྲད་རྒྱུའི་ཡི་གེ་གསུམ་ཐམ་པ་ང་ལ་འདུག། ངས་
ལྡུམ་རྭའི་རྒྱལ་སྒོ་འབྱེད་པའི་ཚེ་ན་སྐད་སྒྲ་ཞིག་ཐོས་བྱུང་།
“སྦྲག་པ་ལགས། ཁྱོད་ཀྱིས་ང་ལ་ཡི་གེ་སྤྲད་རྒྱུ་བརྗེད་འདུག”སྐད་འདི་ནི་སྒོ་རྟགས་ཨང་
༩༡ཕྱོགས་ནས་གྲགས་པ་དང་སྐྱེས་དམན་ཞིག་ཁང་པ་དེ་གའི་སྒོ་འགྲམ་དུ་ལངས་འདུག།
“ཏོག་ཙམ་སྒུག་ཨང་། ངས་ཡི་གེ་འདི་ཚོ་ཁང་རྟགས༩༢ལ་སྤྲད་ནས་ཕྱིར་ཡོང་ཆོག”ཞེས་
ངས་འཕྲིན་ཡིག་དག་ཨང་རྟགས་༩༢ཅན་གྱི་ཡིག་སྒམ་དུ་བླུགས་རྗེས་དལ་ལྷོད་ངང་ལྡུམ་
རྭ་བརྒྱུད་ནས་ཨང་རྟགས༩༡ཕྱོགས་སུ་བསྐྱོད། ངས་ཁུག་མ་ལས་གང་སར་བརྩད་ཀྱང་
འདི་ཡོད་ཁ་བྱང་དུ་སྤྲོད་རྒྱུའི་ཡི་གེ་གཅིག་ཀྱང་མ་རྙེད།
སྐྱེ་དམན་དེས་ང་ལ་སྒུག་བཞིན་ངོ་གདོང་ན་འཛུམ་ཆུང་ཞིག་མངོན། ངས་མོ་ལ་སྤྲད་
རྒྱུའི་ཡི་གེ་ཞིག་ཡོད་ཤག་བྱས་ཀྱང་མེད་མོད། མོའི་ལག་པ་ཕྱིར་ཕྱུང་བ་ན་མཛུབ་མོ་
ལ་གསེར་གྱི་ཚིགས་ཁེབ་ཅིག་གྱོན་ཡོད་པར་མཐོང༌། མོའི་སྐྲ་དཀར་དག་ཉི་འོད་ཁྲོད་
དུ་འོད་ཆིམ་ཆིམ་བྱེད་ལ་གྱོན་པ་ལྗང་སྨུག་དང་འོད་མདངས་ཅན་གྱི་ལྷམ་ཞིག་གྱོན་འདུག།
74

ཐ་དད་པའི་འཇིག་རྟེན།
ངས་སླར་ཡང་ལྟོ་ཕད་དུ་བརྩལ་བ་ཡིན།
“ཕལ་ཆེར་དེ་ནི་འཚམས་ཤོག་གཅིག་ཡིན་རྒྱུ་རེད། ཁོས་ང་ལ་སྐབས་རེ་འཕྲིན་ཡིག་དང་།
མཚམས་རེ་འཚམས་ཤོག་རེ་གཏོང་གི་རེད།”ཅེས་མོས་སྐད་ངག་འཇམ་མོད། མོའི་ཤིན་
ཏུ་ཆེ་བའི་མིག་སྒོར་སྨུག་པོ་དེས་ང་ལ་བལྟས་འདུག།
“སྦྲག་པ་ལགས། དེ་རིང་ངའི་སྐྱེས་སྐར་རེད། ངའི་བུ་ཨ་རིར་བསྡད་ཀྱི་ཡོད། ཁོས་
ངའི་སྐྱེས་སྐར་གཏན་ནས་བརྗེད་ཀྱི་མ་རེད། འཚམས་ཤོག་དང་ཡི་གེ་གང་རུང་ཞིག་་་་
“ངས་ཁྱོད་ཀྱི་སྐྱེས་སྐར་ལ་སྤྲོ་སེམས་རབ་ཏུ་འཁོལ་བའི་རེ་རེ་་་་་ངས་མོ་རང་སེམས་མི་
སྐྲོ་བའི་ཕྱིར་ཡི་གེ་ཞིག་ཡོད་ན་ཅི་མ་རུང་སྙམ། འོན་ཀྱང་མོ་ལ་སྤྲོད་རྒྱའི་འཕྲིན་ཡིག་
དེ་ང་ལ་མེད་པས་ཅི་ཞིག་བྱ།
“སྦྲག་པ་ལགས། སྐུ་མཁྱེན་སླར་ཡང་ཐེངས་གཅིག་བཙལ་རོགས་གནང༌། ཡེ་ཤུ་ལྷ་
ཁང་གི་སྲང་ལམ་ཨང་༩༡ལ་ཡོད་པའི་ལྕམ་རོ་ཇིར་ལ་སྤྲད་རྒྱུའི་འཚམས་ཤོག་གཅིག་གམ་
ཡང་ན་འཕྲིན་ཡིག་གཅིག”ཅེས་མོའི་རེ་བའི་སྣེ་མོ་ད་དུང་ཡང་ཆད་མེད།
ལྕམ་རོ་ཇིར་ལ་སྤྲད་རྒྱུའི་ཡི་གེ་ཞིག་མེད་པར་ངས་ནོར་མེད་ཀྱང་མོ་རང་བློ་
མི་ཕམ་པའི་ཆེད་ངས་བསྐྱར་དུ་བཙལ་བ་ཡིན། ངས་མོའི་བུ་ལ་ཁོང་ཁྲོ་ཟ་སོང༌། ཁོས་
རང་ཉིད་ཀྱི་ཨ་མའི་སྐྱེས་སྐར་དྲན་པ་བརྗེད་པ་ནི་ནོར་འཁྲུལ་ཞིག་ཡིན་པར་ངས་མོ་ལ་མ་
བརྗོད་ཀྱང་ངའི་བསམ་བློའི་ནང་དུ་དེ་ལྟར་འཆར་འོང་།
མཐའ་མཇུག་དེར་ངས་‘ལྕམ་རོ་ཇིར་ལགས། འདི་ན་ཁྱོད་ལ་སྤྲོད་རྒྱུའི་ཡི་གེ་གཅིག་
ཀྱང་མི་འདུག་པས་ངས་ཁྱེད་ལ་དགོངས་པ་མ་འཚོམས་ཞུ། གཅིག་བྱེད་ན་སང་ཉིན་་་”
སྤྲོ་སེམས་འཁོལ་བའི་འཛུམ་ཞལ་གྱི་ཉི་འོད་དེ་མ་ཉིད་དུ་ཡལ་ནས་མོའི་མིག་
75

པདྨ་ཚེ་དབང་གི་བསྒྱུར་རྩོམ་ཕྱོགས་བསྒྲིགས།
ཀོང་ན་མཆི་ཞག་གི་སྤྲིན་པ་ལང་ལོང་དུ་འཁྱིལ་འདུག། བལྟས་པ་ཙམ་གྱིས་ཁོང་ནི་ཧ་
ཅང་གི་ལུས་སྟོབས་ཆུང་བའི་བགྲེས་མོ་ཞིག་ཏུ་གྱུར་འདུག
‘ཁོང་ལ་རྐྱེན་ངན་ཆག་སྒོ་འདྲ་བྱུང་བ་མིན་ནམ། ཁོས་དེ་སྔར་གཏན་ནས་བརྗོད་མྱོང་
མེད།”མོའི་སྐད་ཉམས་ང་བ་ཞིག་རེད། མོ་ཁ་ཕྱིར་སློག་བཞིན་བསྐྱོད་སོང་། ང་རྒྱལ་
སྒོའི་འགྲམ་དུ་སླེབས་དུས་ཕྱིར་བལྟས་པ་ན་ཨང་རྟགས༩༡ཅན་གྱི་ཁང་པའི་མདུན་སྒོ་བརྒྱབ་
སོང་།
ངས་ཁུག་མའི་ནང་གི་ཡི་གེ་སོ་སོར་སྤྲད་རྗེས་སྦྲག་ཁང་ཕྱོགས་སུ་ལོག། ད་
ནི་ངའི་ཞོགས་པའི་ལས་ཀ་མཇུག་རྫོགས་པ་ཡིན་པས་དགོང་དྲོའི་ཆུ་ཚོད་དྲུག་པ་བར་དུས་
ཚོད་སྟོང་པ་དང༌། དེ་ནས་ང་རང་མེ་འཁོར་འབབ་ཚིགས་སུ་ཧིལ་ཝི ཀ་ལ་འབྱོར་བའི་
ཡི་གེ་རྣམས་ལེན་ཏུ་འགྲོ་དགོས་ཡོད།
ངས་རྐང་འཁོར་བཞོན་ནས་ཤིབ་སྲང་ལམ་(SheepStreet)མར་བསྐྱོད་པའི་
ལམ་དུ་ཇ་ཁང་ཞིག་ཏུ་འགྲོ་མཚམས་བཞག་ནས་ཇ་ཕོར་གང་བཏུང་བའི་སྐབས། ལྕམ་
རོ་ཇིར་ལགས་ལ་ཡིད་སྐྱོ་བའི་སྐྱེས་སྐར་ཞིག་བྱུང་འདུག ངས་མོ་རང་སྐྱོ་བ་འདི་ལས་
སྐྱོབ་འདོད་ཀྱང་ངས་ཇི་ལྟར་བྱས་ནས་སྐྱོབ་ཐུབ་བམ་སྙམ།
སྐབས་དེར་ང་ལ་ཐབས་ལམ་ཞིག་རྙེད་བྱུང་། ངས་འཚམས་ཤོག་འཚོང་སའི་
ཚོང་ཁང་ཞིག་ལ་ཕྱིན་ནས་ལྕམ་རོ་ཇིར་ལགས་ཀྱི་སྐྱེས་སྐར་ལ་འཚམས་ཤོག་གཅིག་ཉོས་
པ་ཡིན། ངས་ཤིན་ཏུ་གཟབ་ནན་གྱི་སྒོ་ནས་སྐྱེས་སྐར་འཚམས་ཤོག་འདི་བདམ་པ་ཡིན།
འདི་ནི་དབྱིན་ཇིའི་རི་མོ་བ་གྲགས་ཅན་ཀྲའུ་ཉིར་(Turner) ལགས་ཀྱིས་བྲིས་གནང་བའི་
རི་མོ་ཞིག་རེད། དེའི་ནང་དུ “སྤྲོ་སེམས་རབ་ཏུ་འཁོལ་བའི་སྐྱེས་སྐར་ལ།’ ཞེས་བྲིས་
ཡོད་པའི་འཕྲིན་ཐུང་ཞིག་ལས་ཅི་ཡང་མེད། དེའི་མཇུག་ཏུ་ངས་‘ལྕམ་རོ་ཇིར་ལགས་
76

ཐ་དད་པའི་འཇིག་རྟེན།
སུ། རེ་དོན་ལྟར་སང་ཉིན་ངས་ཁྱེད་ཀྱི་བུའི་ས་ནས་ཁྱེད་ལ་འཚམས་ཤོག་ཅིག་འཁྱེར་
ཡོང་ཆོགཅེས་ངས་རང་གི་མིང་རྟགས་བཀོད་རྗེས་༼ཁྱེད་ཀྱི་སྦྲག་པ་ནས་ཕུལ།ཞེས་བྲིས་
པ་ཡིན།
དེ་ནས་ང་རང་བློ་ཡིད་ཡོངས་སུ་ཚིམ་སོང་།འོན་ཀྱང་འདི་ནི་མོ་རང་གི་བུའི་
ས་ནས་འབྱོར་བའི་སྐྱེས་སྐར་འཚམས་ཤོག་ཅིག་མིན་ནའང་འདི་ནི་མོའི་སྐྱེས་སྐར་ལ་ཕུལ་
བའི་འཚམས་ཤོག་ཅིག་ཡིན་པས་མི་ལ་ལས་མོ་རང་ལ་བསམ་ཤེས་བྱེད་ཀྱི་ཡོད་པ་ཤེས་
ཐུབ།
ངས་གྷོལ་ཌ་སྲང་ལམ་ནས་ཡེ་ཤུ་ལྷ་ཁང་གི་ཕྱོགས་སུ་ཁ་བསྒྱུར་ནས་བསྐྱོད་
སྐབས་ཁང་པ་ཞིག་གི་འགྲམ་དུ་དོས་འདྲེན་རླངས་འཁོར་ཆེན་པོ་ཞིག་གིས་འགྲིམ་འགྲུལ་
ཡོངས་རྫོགས་བཀག་ནས་ང་རང་སྒུག་དགོས་ཐུབ།
ངས་སྒུག་གྱིན་ཉིན་འདིའི་རྙོག་འཛིང་ཐད་ལ་བསམ་གཞིག་བྱེད་སྐབས། ངས་
རང་ཉིད་ཁྱིམ་དུ་ལྡུམ་རྭ་གཉོར་སྐྱོང་བྱེད་བཞིན་མ་བསྡད་པ་ག་རེ་བྱས་ནས་ལྕམ་རོ་ཇིར་
ལ་སེམས་ཁུར་བྱེད་པ་རེད་དམ་སྙམ། ‘ངས་དེ་སྔར་མོ་གཏན་ནས་མཐོང་མ་མྱོང་བ་གང་
ཡིན་ནམ།’ངས་དེ་ལྟར་རང་གིས་རང་ལ་དྲིས། ངས་ཧིལ་ཝིཀ་ལ་ལས་ཀ་གཉེར་ནས་ཡེ་
ཤུ་ལྷ་ཁང་གི་སྲང་ལམ་ལ་འཕྲིན་ཡིག་བསྐྱལ་ནས་ད་ཆར་བདུན་ཕྲག་དྲུག་ཕྱིན་འདུགའོན་
ཀྱང་ངས་ཨང་རྟགས༩༡ཅན་གྱི་ཁྱིམ་ཚང་ལ་ཡི་གེ་བསྐྱལ་མ་མྱོང་ལ། ལྕམ་རོ་ཇིར་ལྡུམ་
རྭ་དང་ཡང་ན་སྒོ་འགྲམ་དུ་ཡོད་པ་ངས་གཏན་ནས་མཐོང་མ་མྱོང་བ་འདི་ནི་ཧ་ཅང་ཡ་
མཚན་རེད། ཡིན་ནའང་ངས་ལན་ཞིག་མ་ཐེབས།
འགྲིམ་འགྲུལ་ཕྱེ་བ་ན་ངས་རྐང་འཁོར་བཞོན་ནས་ལྕམ་རོ་ཇིར་ལགས་ཀྱི་ཕྱོགས་
སུ་ཐོན་པ་དང་མོའི་ལྡུམ་རྭའི་འགྲམ་དུ་སླེབས་དུས་ལྕགས་རྟ་ལས་བབ་ནས། ལྡུམ་རྭའི་
77

པདྨ་ཚེ་དབང་གི་བསྒྱུར་རྩོམ་ཕྱོགས་བསྒྲིགས།
ལམ་བུ་བརྒྱུད་སྐབས་ངས་དཀའ་གནད་གཞན་ཞིག་སེལ་ཐབས་ལ་མནོ་བསམ་བཏང་བ་
ཡིན། ‘ཡང་སྙིང་ངས་འཚམས་ཤོག་འདི་ཡིག་སྒམ་དུ་བླུགས་ནས་ཕྱིར་འགྲོ་དགོས་སམ།
མིན། དེ་ལྟར་བྱེད་པ་ནི་ཡིན་ལུགས་ཚུལ་ལྡན་ཞིག་མ་རེད། དེ་རིང་ནི་མོའི་སྐྱེས་སྐར་
ཡིན་པ་བརྟེན་མི་ཞིག་ལ་སྐད་ཆ་བཤད་འདོད་ཡོད་ཀྱི་རེད།’སྙམ།
དེར་བརྟེན་ངས་མོའི་སྒོ་ཤུགས་ཀྱིས་བརྡུང་བ་དང་སྦྲགས་ངས་འཚམས་ཤོག་
ལག་ཏུ་ཉར་ནས་སྒོ་དབྱེ་རྒྱུ་སྒུག་བསྡད་པ་ན། “སྦྲག་པ་ལགས། འདི་ན་ཁྱོད་ལ་ཁ་ཡ་
བྱེད་མཁན་གྱི་མི་ཡོད་མ་རེད།”ཅེས་པའི་སྐད་སྒྲ་འདི་ནི་གོ་རྭ་གཞན་པའི་ཕྱོགས་ནས་གྲགས་
བྱུང་བའི་ཕར་བལྟས་པ་ན། སྐྱེས་དམན་ཞིག་ལངས་འདུག མོ་ནི་ཨང་རྟགས་༩༢ནང་
སྡོད་མཁན་གྱི་མིང་ལ་སིར་པར་སོན་(Sparson)ཡིན་པར་ངས་མོའི་ཡི་གེ་བརྒྱུད་ནས་
ཤེས་ཀྱི་ཡོད།
‘‘ག་རེ་བྱེད་ནས་ཡིན་ནམ།"
“ཁང་པ་འདི་སྟོང་པ་རེད།”མོས་ལན་བཏབ།
‘“དེ་རིང་ནི་ལྕམ་རོ་ཇིར་ལགས་ཀྱི་སྐྱེས་སྐར་རེད། འདི་ན་མོ་ལ་སྤྲོད་བྱེད་ཀྱི་འཚམས་
ཤོག་གཅིག་ཡོད། ”ཅེས་ངས་གསལ་བཤད་བྱས།
“དེ་ངས་ཤེས་ཀྱི་ཡོད།”
‘“ཁྱོད་ཀྱིས་གང་ཟེར་རམ།”
“ཁང་མིག་ཨང་རྟགས་༩༡སྟོང་པ་རེད། དེ་ན་མི་སྡོད་མཁན་མེད་ནས་ལོ་གཅིག་འགྲོ་
ཡི་ཡོད་རེད།”
“ཡིན་ནའང་། ངས་ལྕམ་རོ་ཇིར་ད་ནང་ཞོགས་པ་དངོས་སུ་མཐོང་བྱུང་། མོས་ང་སྒུག་
བསྡད་ཡོད་པ་མ་ཟད། དེ་རིང་ནི་མོའི་སྐྱེས་སྐར་ཡིན་པས་ཨ་རི་ན་ཡོད་པའི་མོའི་བུའི་
78

ཐ་དད་པའི་འཇིག་རྟེན།
ས་ནས་སྐྱེས་སྐར་འཚམས་ཤོག་འབྱོར་རྒྱུར་སྒུག་འདུག’
“རེད། ཁོང་དེ་སྔར་ཨ་རིའི་ནང་བསྡད་ཀྱི་ཡོད། ཡིན་ནའང་དེ་རིང་ནས་བརྩིས་པའི་
ལོ་གཅིག་གོང་ལྕམ་རོ་ཇིར་ལགས་ཀྱིས་བུའི་ས་ནས་སྐྱེས་སྐར་འཚམས་ཤོག་འབྱོར་རྒྱུར་
སྒུག་སྡོད་པ་རེད། ཁོང་གིས་མོའི་སྐྱེས་སྐར་གཏན་ནས་བརྗེད་མྱོང་མེད་ཀྱང་ཉིན་དེར་
མོ་ལ་འཚམས་ཤོག་འབྱོར་མེད། འོན་ཀྱང་ཉིན་རྗེས་མར་དེར་མོ་ལ་ཨ་རིའི་རྒྱལ་སནིའུ་
ཡོག་ནས་ཞལ་པར་ཞིག་འབྱོར་བའི་ནང་མོའི་བུ་རླངས་འཁོར་བརྡབ་སྐྱོན་ཤོར་ནས་ཚེ་སྲོག་
ཤོར་འདུག”
‘“ཨ་ཁ། མོའི་སྐྱེས་སྐར་ལ་གནས་ཚུལ་འདི་འདྲའི་ཡ་ང་བ་ཞིག་བྱུང་འདུག”ཅེས་ངས་
ཁ་ནས་རང་དབང་མེད་པར་ཤོར།
“དེ་འདྲ་སོང་ཙང་།ཉིན་དེའི་དགོང་དྲོ་མོ་སྙིང་རླུང་འཕར་ནས་གྲོངས་འདུག”ཅེས་ལྕམ་
སི་པ་སོན་གྱིས་བརྗོད་བྱུང་།
ངས་དེ་གར་སྐར་མ་གཅིག་ཙམ་ལངས་རྗེས་དེ་ནས་ངས་ལྕམ་རོ་ཇིར་ལགས་
ཀྱི་སྐྱེས་སྐར་ལ་ཕུལ་རྒྱུའི་འཚམས་ཤོག་དེ་རང་ཉིད་ཀྱི་ཨམ་ཕྲག་ནང་བླུགས་ནས་དལ་
བུར་ལྡུམ་རྭའི་རྒྱལ་སྒོ་ལས་བྲལ་བ་ཡིན་ནོ།།
(འདི་ནི་S.H Burtonབརྩམས་གནང་བའི་གདོན་འདྲེའི་སྒྲུང་ཚན་དྲུག་གི་གཅིག་རེད།)
79

ཐ་དད་པའི་འཇིག་རྟེནवा
ནང་དུ་བླུགས་ནས་སྲིན་བལ་གྱིས་ཁ་བཀབ་རྗེས་ཁོས་འོད་ཀྱི་ཕྱོགས་སུ་ཡར་བཏེགས་ནས
དེ་ལ་བལྟས།
ཁོས་གང་ལྟར་ཡང་འདིའི་ནང་དུ་རང་ཉིད་ཀྱིས་འཚོལ་སྙེགས་བྱེད་བཞིན་པའི་
ཁྱི་སྨྱོན་ཕྲ་སྲིན་ཏེ་ཁྱི་རྣམས་སྨྱོ་རུ་འཇུག་པ་དང་མི་རྣམས་ན་ཟུག་ཚད་མེད་ཀྱི་སྒོ་ནས་འཆི་
ལམ་དུ་རྫོང་མཁན་དེ་ཡོད་སྙམ།
ཁོས་ཁྱི་སྨྱོན་ཕྲ་སྲིན་མེད་པ་བཟོ་ཆེད་འབྲུམ་ནད་བཅོལ་ཐབས་ཇི་ལྟར་རྙེད་པ་དེ་ལྟར་ཐབས་
ལམ་བེད་སྤྱོད་བྱས་ནས་ནམ་ཡང་སྡུག་བསྔལ་འདི་ཉིད་མྱང་མི་དགོས་པ་ཡོང་བར་བསམ་
གཞིག་བྱེད་བཞིན་གདའ།
འོན་ཀྱང་ཁོང་དང་ཁོང་གི་རོགས་པ་རཱོ་ཛ་(Roux) གཉིས་ཀྱིས་མཆིལ་མ་དེ་ཆེ་མཐོང་ཕྲ་
ཤེལ་འོག་མིག་ན་ན་བར་དུ་བལྟས་ཀྱང་ཁྱི་སྨྱོན་སྲིན་འབུ་འདི་རེད་ཅེས་ངོ་ཐག་ཆོད་པ་ཞིག་
མ་རྙེད།
‘“ངས་མགོ་ཁྱོན་ནས་ཚོད་ཀྱི་མི་འདུག གལ་ཏེ་ཁྱི་སྨྱོན་ཞིག་གིས་ཁྱི་གཞན་ཞིག་ལ་སོ་
བཏབ་ནས་ཁྱི་ནད་འགོ་ཡི་ཡོད་ན། དེ་ནི་ངེས་པར་དུ་མཆིལ་མའི་ནང་དུ་ཡོད་དགོས་ངེས་
རེད། ” ཅེས་པེ་སི་ཀྲའུ་ཡིས་བརྗོད།
‘རེདཧཧ།ང་ཚོས་ཁྱི་སྨྱོན་ཤི་མ་ཐག་གི་མཆིལ་མའི་ནང་བལྟས་པ་རེད། ད་ལྟ་ང་ཚོས་
མཆིལ་མ་འདི་སེམས་ཅན་གཞན་ལ་ཁབ་རྒྱབ་ནས་ཁྱི་ནད་འགོ་ཡི་ཡོད་མེད་བརྟག་དགོས།
མ་ཟད་ང་ཚོས་ཁྱི་སྨྱོན་པའི་ཁྲག་གི་སྒོ་ནས་ཡང་བརྟག་ཆོག” ཅེས་རོ་ཛས་སྨྲས།
ཁོང་དང་རཱོ་ཛས་གཉིས་པོས་ཁྱི་སྨྱོན་པའི་མཆིལ་མ་དང་ཁྲག་ལ་སྨན་ཁབ་བེད་
སྤྱོད་བྱས་ཏེ་བརྟག་དཔྱད་བྱས་པས་མཆིལ་མ་རྒྱུད་ནས་སྐབས་རེ་ཁྱི་ནད་འགོ་ཡི་ཡོད་པ་
ནི་རེ་ཟུང་ཙམ་ལས་ཕལ་མོ་ཆེར་འགོ་གི་མེད། ཁྲག་རྒྱུད་ནས་རྩ་བ་ནས་འགོ་ཡི་མེད།
81

པདྨ་ཚེ་དབང་གི་བསྒྱུར་རྩོམ་ཕྱོགས་བསྒྲིགས།
‘‘ཨ་ཧོ།’ པེ་སིཀྲའུ་ཡིས་དམོད་པ་བོར་ཞོར། བརྟག་དཔྱད་ཁང་དུ་ཕར་
བསྐྱོད་ཚུར་བསྐྱོད་བྱེད་བཞིན། “ངའི་བསམ་པར། ང་ཚོས་ལམ་ནོར་ལ་བསྐྱོད་
བཞིན་འདུག སེམས་ཅན་གཞན་ལ་ནད་འདི་འགོ་སྐབས་ཁྱི་སྨྱོན་སྲིན་འབུ་འདི་གང་འདྲར
འགྱུར་གྱི་ཡོད་དམ། དེ་སེམས་ཅན་གྱི་ལུས་པོ་ནང་གི་ཕྱོགས་གང་དུ་བསྐྱོད་ཀྱི་ཡོད་དམ།
འདི་ནི་ཁྲག་གི་ནང་དུ་འགྲོ་ཡི་མེད་པ་གསལ་པོ་རེད། དེ་མིན་ཁབ་རྒྱབ་པའི་ཁྲག་གི་ནུས་
པ་ཐོན་ངེས་རེད།”
“ཁྱོད་ཀྱིས་ཟེར་ན། དེ་ཁྲག་རྒྱུད་ནས་རྩ་བ་ནས་འགོ་ཡི་མེད་ཟེར་རམ།” ཞེས་རཱོ་
ཛས་དྲིས། འདི་ནི་རྣམ་དཔྱོད་ཀྱི་བློ་སྟོབས་ལྡན་པའི་དྲི་བ་ཞིག་རེད། ད་བར་དུ་ཁོང་
ཚོས་བརྟག་དཔྱད་བྱས་པའི་གྲུབ་འབྲས་ནང་ཕྲ་སྲིན་ཐམས་ཅད་ཁྲག་བརྒྱུད་ནས་འགོས་
ཀྱི་ཡོད་པ་རེད།
“ཕལ་ཆེར་རེད། ཕལ་ཆེར་རེད།” པེ་སི་ཀྲའུ་ཡིས་ཉམས་ངའི་ཐོག་ནས་བརྗོད་རྒྱུར།
“དེ་མིན་གཞན་གང་ཞིག་ནཧཧཧཧ།’ ཁོས་དེ་ལྟར་བརྗོད་མཚམས་བཞག་ནས་རི་བོང་
གིས་ཁེང་ཡོད་པའི་བླུགས་རྩིའི་ནང་ལ་མིག་ཅེ་རེ་བལྟ་བཞིན་འདུག
‘སྐར་མ་ཅིག་སྒུགས་དང་།’ ཁོས་གློ་བུར་དུ་སྐད་ཕྱུང་བྱུང་། “ཁྱི་སྨྱོན་ན་ཚའི་ནད་
རྟགས་ལ་བསམ་བློ་ཐོངས་དང་། ཁྱི་སྨོན་པའི་ཁ་ཝུ་བ་སོབ་སོབ་ངང་མཆོང་རྒྱག་དང
སོ་འདྲེད་བྱེད་བཞིན་མོད་ལ། ཟླ་བ་གཅིག་གི་མཚམས་སུ་ཉམ་ང་བའི་སྲོག་ཆགས་འདི་
ཉིད་གཟའ་རོ་ཆགས་ནས་འཆི་བཞིན་ཡོད། གཟའ་རོ་ཞེས་པ་ལུས་ཀྱི་ཤ་རྒྱུས་ཉམས་པ་
གཅིག་པོར་མི་ཟེར་བ་ཤ་རྒྱུས་རྣམས་འགུལ་བསྐྱོད་བྱེད་མཁན་གྱི་རྩ་དཀར་གྱི་ནུས་པ་ཉམས་
པ་ལའང་གོ རེད། དེར་བརྟེན་ངས་ཤེས་གསལ་ལྟར་ན་ཁྱི་སྨྱོན་སྲིན་འབུས་ཀླད་རྩ་ལ་
གནོད་སྐྱོན་བྱེད་ཀྱི་ཡོད་པ་རེད། རཱོཛ། ངའི་བསམ་པར་ཕྲ་སྲིན་འདི་ཀླད་རྩ་དང་སྐལ་
82

ཐ་དད་པའི་འཇིག་རྟེན།
ཚིགས་ཀྱི་ནང་དུ་བཙལ་དགོས་རེད།”
ཁོང་དང་རཱོ་ཛ་གཉིས་ཀྱིས་རེ་འདོད་ཆེན་པོའི་སྒོ་ནས་བསམ་བློ་གསར་པ་འདི་
ལ་བརྟག་དཔྱད་ཀྱི་བྱེད་ཐབས་ཁ་ཤས་སྤེལ་འགོ་བརྩམས།
ཁོང་གཉིས་ཀྱིས་སྨྱོ་ནད་ཀྱིས་ཤི་མ་ཐག་པའི་ཁྱིའི་ཀླད་པ་ལ་སྨན་ཁབ་བེད་སྤྱོད་
ཀྱིས་སྨན་དཔྱད་བྱ་ཡུལ་གྱི་སེམས་ཅན་གྱི་ལྤགས་པ་ལ་ཚོད་ལྟ་བྱས་རྗེས། དེའི་མཇུག་
འབྲས་ལ་རེ་འདོད་ཆེན་པོས་ངང་སྒུག་བྱས།
ཁྱི་སྨྱོན་གྱི་ནད་རྟགས་ནི་བདུན་ཕྲག་གཅིག་ཙམ་རིང་མངོན་ཐུབ་མིན་ལ་བརྟེན་
ཁ་ཚོན་ཆོད་པའི་གྲུབ་འབྲས་ལ་ངང་སྒུག་བྱ་རྒྱུ་ནི་དུས་ཡུན་རིང་མོ་ཞིག་རེད། འོན་ཀྱང་
མཐའ་མཇུག་དེར་ཁོང་ཚོས་ཚོད་ལྟ་བྱས་པའི་སེམས་ཅན་མང་པོ་ཞིག་ལ་ཁྱི་ནད་ཀྱི་ནད་
རྟགས་ཐོན་ཡོད།
“ང་ཚོ་ལ་བྱ་བ་ལམ་འགྲོ་འདུག ཐབས་ལམ་འདི་ནི་མཆིལ་མ་བེད་སྤྱོད་བྱས་པ་ལས་
ཀྱང་ཆེས་ལྷག་པ་འདུག ངས་ལྟར་ན་ཁྱི་སྨྱོན་སྲིན་འབུས་ཀླད་རྩ་དང་སྒལ་ཚིགས་ལ་གནོད་
འཚེ་བྱེད་བཞིན་འདུག་ལ་དེའི་ནང་དུ་གནས་འདུག གལ་ཏེ་ང་ཚོས་དེ་དག་སྐྱེ་འཕེལ་བྱེད་
འདོད་ན་ང་ཚོས་དེ་དག་ལ་ཁོར་ཡུག་ལེགས་པོ་བསྐྲུན་དགོས།’ ཞེས་པེ་སི་ཀྲའུས་བརྗོད་
སོང་།
ད་ནི་ཁོང་ཚོས་རི་བོང་དང་ཁྱི་ལ་ཁྱི་སྨྱོན་གྱི་ན་ཚ་ཡོད་པ་བཟོ་རྒྱུའི་ཐབས་ལམ་མངོན་འགྱུར་
བྱུང་བ་རེད། དེར་བརྟེན་ཁོང་ཚོས་ཁྱི་སྨྱོན་ན་ཚས་གྲོངས་མ་ཐག་པའི་རི་བོང་གི་ཀླད་
པའི་ཆ་ཤས་ཆུང་ངུ་ཞིག་བླང་ནས་དེ་རི་བོང་གཞན་ཞིག་གི་ཀླད་པ་ལ་སྨན་ཁབ་བརྒྱབ་རྗེས་
བདུན་ཕྲག་གཅིག་གི་ནང་རི་བོང་དེ་ལ་ཁྱི་སྨྱོན་གྱི་ནད་རྟག་འབྱུང་གི་ཡོད།
“ཐབས་ཤེས་འདི་ནི་པགས་པ་ལ་སྨན་ཁབ་རྒྱབ་པ་ལས་ཀྱང་ཆེས་མགྱོག་པ་འདུག”ཅེས་
83

ཐ་དད་པའི་འཇིག་རྟེན།
བདེ་ཐང་ཡོད་པའི་དུད་འགྲོ་ལ་སྨན་ཁབ་རྒྱག་རྒྱུ་དེ་རེད། ཁོང་ཚོས་ཐབས་ཤེས་དེ་ལྟར་
བེད་སྤྱོད་བྱེད་པའི་ཚེ་དུད་འགྲོ་རྣམས་ཁྱི་སྨྱོན་གྱི་ན་ཚ་འགོ་ཡི་ཡོད་ནའང་སྔོན་དང་མི་
འདྲ་བར་མྱུར་དུ་དྲག་སྐྱེད་ཡོང་གི་ཡོད། པེ་སི་ཀྲའུ་ཡིས་གནས་ཚུལ་དེ་དག་མཐོང་སྐབས་
རེ་བ་ཆེན་པོའི་སྒོ་ནས། “རོ་ཛ། འདི་དག་ལ་གཞིག་ན་ང་ཚོས་ཕྲ་སྲིན་གྱི་ནུས་པ་ཉམས་
དམས་སུ་གང་འདྲ་བྱེད་ནས་གཏོང་རྒྱུའི་ཐབས་ཤེས་རྙེད་པ་འདུག འོན་ཀྱང་ང་ཚོས་ད་
དུང་ཡང་དབང་དུ་བསྡུ་རྒྱུ་ལྷག་ཡོད། སྨན་ཁབ་རྒྱབ་པའི་སེམས་ཅན་རྣམས་མྱུར་དུ་དྲག་
སྐྱེད་ཡོང་བའི་རྒྱུ་མཚན་ནི་ཕྲ་སྲིན་རྣམས་ཀྱི་ནུས་སྟོབས་ཞན་དུ་སོང་བ་མིན་ན་གཞན་ཅི།
ད་ནི་ཉིན་ལྟར་འགོ་ནད་ཀྱིས་ཟིན་པའི་ཀླད་སྙིང་ལ་བརྟག་དཔྱད་བྱེད་ནས་ནུས་སྟོབས་ཞན་
དུ་འགྲོ་མིན་ལ་བལྟ་དགོས།”
ཊཱོ་ཛ་ཡིས་འགོ་ནད་ཀྱིས་ཁྱབ་པའི་ཀླད་སྙིང་གི་ཉིང་ཁུ་ལས་སྨན་ཁབ་སྤྱད་དེ་ཉིན་དང་པོ་
དང་གཉིས་པ་ལ་སོགས་ཉིན་རེ་བཞིན་བརྟག་དཔྱད་བྱེད་འགོ་བརྩམ། ཉིན་དང་པོའི་ཀླད་
སྙིང་ལས་ཁྱི་སྨྱོན་གྱི་ནད་ཡམས་སྐྱེ་འཕེལ་བྱེད་ཐུབ་ཀྱི་ཡོད་ཀྱང་ཉིན་ཇི་ཙམ་ཀླད་སྙིང་
སྐམ་པོ་གྱུར་པ་དེ་ཙམ་གྱིས་སྐྱེ་འཕེལ་གྱི་ནུས་སྟོབས་ཞན་དུ་ཕྱིན། ཀླད་སྙིང་དུམ་བུ་ཞིག་
ཉིན་བཅུ་བཞི་ཕྱིན་ཚེ་དེས་གནོད་སྐྱོན་བྱེད་ཀྱི་མེད། དེར་བརྟེན་ཁོང་ཁྱི་སྨྱོན་ཕྲ་སྲིན་གྱི་
ནུས་སྟོབས་ཇི་ཙམ་དགོས་མིན་ཁོང་ཚོའི་འདོད་པ་ལྟར་བཟོ་ཐུབ། གལ་ཏེ་ཁྱི་སྨྱོན་ཕྲ་སྲིན་
གྱི་ནུས་སྟོབས་ཆུང་དུ་བཏང་བ་དེས་སེམས་ཅན་གྱི་བདེ་འཇག་ལ་བསྐུལ་རྐྱེན་བྱེད་ཐུབ་
ཀྱི་ཡོད་ན་དེ་ལ་བཀག་འགོག་སྨན་ཁབ་བཟོ་རྒྱུའི་ཐབས་ཤེས་ཡོད། དཔེར་ན་མཚེར་ཁྲག་
ནད་ཀྱི་སྔོན་འགོག་སྨན་ཁབ་(Anthraxvaccine)བཟོ་བ་དང་གཅིག་མཚུངས་རེད།
ཁོང་ཚོས་གཉན་འཕྲང་ཅན་གྱི་བརྟག་དཔྱད་བྱེད་འགོ་བརྩམས། ཐོག་མ་ཁོང་
ཚོས་ཉིན་ཞག་བཅུ་བཞི་ཕྱིན་པའི་ཀླད་སྙིང་ལ་སྨན་ཁབ་སྤྱད་པ་དང་ཉིན་གཉིས་པར་ཁོང་
85

པདྨ་ཚེ་དབང་གི་བསྒྱུར་རྩོམ་ཕྱོགས་བསྒྲིགས།
ཚོས་ཉིན་ཞག་བཅུ་གསུམ་ཅན་གྱི་ཀླད་སྙིང་ལ་སྨན་ཁབ་སྤྱད་དེ་ཉིན་བསྟུད་མ་ཕྱིན་པས།
མཐའ་ཉིན་བཅུ་བཞི་པར་ཁོང་ཚོས་ཉིན་ཞག་གཅིག་ཅན་གྱི་ཀླད་སྙིང་ལས་སྨན་ཁབ་སྤྱད་
པས་དེ་ནི་སྤྱིར་བཏང་ཁྱི་རྣམས་སྨྱོ་ནད་ཟིན་པ་ལ་བསླུ་བ་མེད་པ་དེ་ཡིན་པར་ཁོང་ཚོས་ཤེས་
ཀྱི་ཡོད། ད་ཐེངས་ཁྱི་རྣམས་སྔ་བཞིན་དགའ་མགུའི་ངང་ནས་མཆོང་རྒྱུག་བྱེད་བཞིན་
གདའ།
“ང་ཚོས་ལེགས་གྲུབ་བྱུང་སོང་།”ཡིད་མི་ཆེས་པ་ལྟ་བུའི་སྒོ་ནས་པེ་སི་ཀྲའུ་
ཡིས་ཆིབ་ལབ་རྒྱག་བཞིན། “འདི་དག་ནི་སྔོན་འགོག་རེད། ཁོང་ཚོ་སྐྱོབ་ཐུབ་སོང་།”ཟེར།
འོན་ཀྱང་ཁོང་ལ་འགལ་འདུའི་བསམ་བློ་ཞིག་འཆར་བ་ནི། ཧྥ་རན་སི་ལ་ཁྱི་
ས་ཡ་མང་པོ་ཡོད་པས་ཁོང་ཚོས་ཚང་མ་སྲུང་སྐྱོབ་མི་ཐུབ་མོད། འོ་ན་ཁོང་གིས་དཀའ་
ལས་རྒྱག་པ་ཚང་མ་ཆུད་ཟོས་སུ་ཕྱིན་པ་རེད་དམ། ཁོས་བསམ་བློ་གཏོང་སྐབས་ཁྱི་སྨོན་
གྱི་སོ་བཏབ་ནས་ཟླ་བ་གཅིག་ལྷག་ཙམ་སོང་མཚམས་གཞི་ནས་ནད་རྟགས་ཐོན་གྱི་ཡོད་
པ་དྲན་སོས། ཁྱི་ལ་སྨྱོ་ནད་ཀྱིས་ཟིན་མཚམས་སུ་སྔོན་འགོག་སྨན་ཁབ་ཀྱི་ནུས་པ་ཐོན་
ཀྱི་ཡོད་དམ། གང་ལྟར་ཡང་ཉིན་བཅུ་བཞི་ལས་འགོར་གྱི་མེད།
“འོན་ཀྱང་དེ་ནི་ཡ་མཚན་རེད།” རོ་ཛས་དགག་པ་རྒྱག་བྱུང་། “གལ་ཏེ་སེམས་ཅན་
གང་རུང་ནད་ཡམས་ཀྱིས་ཁྱབ་པ་ཡིན་ཚེ། དེ་ནི་འགོ་ནད་རེད།”
པེ་སི་ཀྲའུས་བརྒལ་དོན། “འདིའི་ནད་རྟགས་ནི་ཕྲ་སྲིན་གྱིས་དབང་རྩའི་མ་ལག་ལ་གནོད་
སྐྱོན་མ་བཏང་གི་བར་དུ་མངོན་གྱི་མེད། སྐབས་དེར་ང་ཚོས་རིམས་ནད་འགོག་སྨན་ཞིག་
བཟོ་ཐུབ་སྲིད། གང་ལྟར་ང་ཚོས་ཆེད་དམིགས་ཀྱིས་བཟོས་པའི་ཕྲ་སྲིན་གྱི་ནུས་ཤུགས་
ནི་ཁྱི་བཅོས་མ་དག་ལ་ཡོད་པའི་ཕྲ་སྲིན་ལས་ཀྱང་དུག་ཤུགས་ཆེ་བ་དགོས། ང་ཚོས་བཟོས་
པའི་འགོག་སྨན་ཕྲ་སྲིན་གྱི་ངར་ཤུགས་རྐྱེན་པར་བརྟེན་ཁྱི་སྨྱོན་གྱིས་རྨུགས་པའི་ཕྲ་སྲིན་
86

ཐ་དད་པའི་འཇིག་རྟེན།
བཅོས་མ་དག་གི་ནད་ཡམས་མ་འགོས་པའི་སྔ་རོལ་དུ་སྲུང་སྐྱོབ་ཐུབ་པའི་ཁྱད་ཆོས་ལྡན་
དགོས། གང་ལྟར་ང་ཚོས་འབད་བརྩོན་བྱེད་རྒྱུ་ནི་ང་ཚོའི་རེ་བ་གཅིག་པོ་དེ་རེད།
ཕྱིས་སུ་ཁྱི་སྨྱོན་གྱིས་བདེ་ཐང་ཡིན་པའི་ཁྱི་རྣམས་ལ་རྨུགས་སྐབས་ཁོང་ཚོས་
གསར་དུ་བཟོས་པའི་སྔོན་འགོག་སྨན་ཁབ་རྒྱབ་པས།ཉིན་དང་ཟླ་བ་འདས་ཀྱང་ཁྱི་རྣམས་
བདེ་ཐང་ངང་འཚོ་གནས་ཐུབ་པ་བྱུང༌། མཐར་པེ་སི་ཀྲི་འུས་རང་ཉིད་ཀྱིས་བཟོས་པའི་
སྔོན་འགོག་སྨན་ཁབ་ཀྱི་ནུས་པ་ཐོན་པ་ངེས་ཤེས་རྙེད།འོན་ཀྱང་ཁྱི་ལ་ཇི་ལྟར་ལམ་ལྷོངས་
བྱུང་བ་དེས་མི་ལའང་དེ་ལྟར་གཅིག་མཚུངས་སུ་བཀོལ་སྤྱོད་བྱེད་ན་འགྲིག་གམ།
ཕྱི་ལོ་༢༠༡༡ཟླ་བ་༧ཚེས་༢༧ཉིན་རྫོགས་པར་བསྒྱུར།
མི་མངོན་པར་འཐབ་འཛིང་།
སྨད་ཆ།
“ད་ང་ཚོས་མི་རྣམས་དེ་ལྟར་གཅིག་མཚུངས་སུ་སྐྱོབ་ཐབས་བྱེད་དགོས།’ པེས་ཀྲའུས་
རེ་འདོད་ཆེན་པོའི་སྒོ་ནས་སྨྲས།
འོན་ཀྱང་རོ་ཛས་དེ་ལ་མི་འདོད་པའི་ཐོག་ནས། “དེ་ནི་ཧ་ཅང་གི་ཉེན་ཁ་ཆེན་པོ་རེད།
ཁྱི་ལ་གང་འགྲིག་པ་དེས་མི་ལ་འགྲིག་གི་ཡོད་མེད་མི་ཤེས། ང་ཚོས་ལག་སྟར་མ་བྱས་
སྔོན་ཚོད་ལྟར་བྱེད་རྒྱུ་གལ་ཆེན་པོ་རེད།”
དེ་ནི་སྤྱི་ཟླ་༧ཚེས་༦གི་ཞོགས་པ་ཞིག་ལ་ལོ་དགུ་སོན་པའི་བྱིས་པའི་མིང་ལ་ཇོབ་སི་མི་
སི་ཀྲིར་(JosephMeister)ཞེས་པ་ཞིག་ཉིན་གཉིས་ཀྱི་སྔོན་ཨེལ་སི་ལོ་རན་(Alsace-
Lorraine)གྲོང་དུ་ཡོད་པའི་རང་ཁྱིམ་གྱི་ཉེ་འགྲམ་དུ་ཁྱི་སྨྱོན་ཞིག་གིས་སོ་བཏབ་རྗེས་པེ་
སི་ཀྲའུ་དྲུང་དུ་བསྐྱལ་བྱུང་།
87

ཐ་དད་པའི་འཇིག་རྟེན།
‘གལ་ཏེ་ཁྱོད་ཀྱིས་བྱིས་པ་ཆུང་ཆུང་དེ་སྐྱོབ་ཐབས་བྱེད་ཀྱི་ཡོད་ན། ངའི་རོགས་པ་མི་
དགོས་པ་གནང་རོགས། ང་ལ་དེ་ལས་ལྷག་པ་གང་ཡང་བཤད་རྒྱུ་མེད།’ ཅེས་རཱོ་ཛས་
བརྗོད་སོང་།
སེ་སི་ཀྲའུ་ཁ་ཕྱིར་བཅུས་སོང་། ཁོས་ཕྱོགས་གཅིག་ནས་བསམ་ན་རོ་ཛས་བརྗོད་པ་དེ་
བདེན་པ་ཡིན་པ་ཤེས་ཀྱི་ཡོད། ཡང་དག་པའི་ཚན་རྩལ་རིག་པའི་ཐོག་ནས་བལྟས་ན་ཁོང་
ཚོའི་བཅོས་ཐབས་འདི་ནི་ཚད་ལོང་པ་ཞིག་མིན། འོན་ཀྱང་རོ་ཛས་ཉམ་ང་བའི་ཨ་མ་
དེ་དང་ཁྱིས་རྨུགས་པའི་བྱིས་པ་དེ་མཐོང་མེད་པས་སོ།
པེ་སི་ཀྲའུ་ཡིས་ཞྭ་ནས་ལག་པ་འཆང་ཙམ་བྱས་པ་དང་བརྟག་དཔྱད་ཁང་ལས་
ཕྱིར་ཐོན། དེ་ནི་དབྱར་དུས་ཀྱི་ཉི་གཞོན་རབ་ཏུ་འཕྲོ་བ་ཞིག་ཡིན་མོད་ཀྱང་ཁོས་ཅི་ཡང་
མ་ཚོར། ཁོས་གླ་འཁོར་ཞིག་གླས་ནས་ཁྱི་སྨོན་ཚན་པའི་ཚོགས་མི་སྐུ་ཞབས་འོལ་པིན་
(Vulpian)བཙལ་དུ་ཕྱིན། ཁོང་ནི་སེམས་ཁམས་རིག་པ་གྲགས་ཅན་ཞིག་རེད། སླར་
ཡང་ཁོས་རང་ཉིད་ཀྱི་གནས་སྟངས་ཁོང་ལ་སྙན་གསེང་ཞུ་དོན།
“ཁྱེད་ཀྱིས་ངའི་གྲུབ་འབྲས་ལ་རྟོགས་ཞིབ་ཟིན་པར་བརྟེན། ཁྱེད་ཀྱིས་བྱས་ན་ངས་མདུན་
བསྐྱོད་བྱེད་ན་འགྲིག་གམ།”
སྐུ་ཞབས་འོལ་པིན་ནི་ཐག་གཅོད་གང་ཞིག་ཡིན་ཀྱང་འཚབ་འཚུབ་མེད་པར་
ཏན་ཏན་ཏིག་ཏིག་བྱེད་མཁན་ཞིག་རེད། ཁོང་ཉིད་མར་བཞུགས་པ་དང་མནོ་བསམ་གཏིང་
ཟབ་ཏུ་གཏོང་འགོ་བརྩམས། དེའི་ཁ་སྤྲོད་དུ་སྡོད་ཡོད་པའི་དངངས་འཚབ་དང་རེ་དོགས་
ཀྱིས་ཡོངས་སུ་ཁེངས་པའི་པེ་སི་ཀྲའུ་ཡིས་བྱིས་པ་དེ་སྐྱོབ་འདོད་ཤིན་ཏུ་ཆེ་ནའང་རང་ཉིད་
ཀྱི་སེམས་ཀྱི་ཧད་རྒྱུག་གི་བསམ་བློ་འདི་ལ་ཤིན་ཏུ་ནས་འཇིགས་སྣང་སྐྱེས། གནས་སྟངས་
འདི་འདྲའི་འོག་ཁོས་རང་ཉིད་ལས་ཀྱང་སྐུ་ཞབས་འོལ་པིན་ལ་ཡིད་ཆེས་གློད་འགེལ་ཆེ་
89

པདྨ་ཚེ་དབང་གི་བསྒྱུར་རྩོམ་ཕྱོགས་བསྒྲིགས།
བར་གྱུར།
“ཁྱེད་རང་གིས་རྒྱུ་མཚན་ག་རེ་བྱས་ནས་བྱིས་པ་འདི་ཁྱིས་ཧ་ཅང་གིས་རྨས་པར་བརྟེན་
གསོན་རྒྱུའི་རེ་བ་མི་འདུག་ཟེར་རམ།”ཞེས་སྐུ་ཞབས་འོལ་པིན་གྱིས་དྲིས་བྱུང༌།
“ཁྱོད་ཀྱི་བཅོས་ཐབས་འདི་ཉེན་ཁ་མེད་པར་ངས་ཡིད་ཆེས་ཡོད། གལ་ཏེ་ཁྱོད་ཀྱིས་འདི་
ཉིད་ལག་བསྟར་བྱ་རྒྱུ་ཡིན་ན་ཉུང་མཐའ་ཡང་གནོད་སྐྱོན་མེད་པར་བྱས་ན་བྱིས་པ་དེ་བསྐྱབ་
ཐུབ་སྲིད། འོན་ཀྱང་ངས་ཁྱོད་ལ་ཆེས་མཐའ་མཇུག་གི་བསམ་ཚུལ་མ་བཏོན་གོང་ངས་
བྱིས་པ་དེ་ཐེངས་གཅིག་བལྟས་ན་འགྲིག་གམ།”
པེ་སི་ཀྲའུ་ཡིས་དགའ་ཚོར་ཆེན་པོས་དང་ལེན་བྱས་རྗེས་སླར་ཡང་ཁྱི་སྨྱོན་གྱི་
ན་ཚ་ལ་བྱང་ཆུབ་པའི་ཨམ་རྗེ་གྷ་རན་ཆར་(Dr.Grancher)ཞེས་པ་དེ་ཉིད་འབོད་དུ་
ཕྱིན། པེ་སི་ཀྲའུ་ལ་ཨམ་རྗེའི་གནས་རིམ་སོན་མེད་པར་བརྟེན་བཅོས་རྒྱུའི་ཐོབ་ཐང་མེད་
ཀྱང་། གྷ་རན་ཆར་ནི་བྱིས་པ་དེ་བཅོས་རྒྱུའི་མཚན་གནས་ལྡན་ཡོད།
གྷ་རན་ཆར་གྱིས་འདོད་མོས་ཆེན་པོས་ཁས་ལེན་གནང་བར་བརྟེན་དགོང་མོ་
དེར་ཁོང་ཚོ་གསུམ་པོས་བྱིས་པ་ཇོབ་སི་ལ་བརྟག་དཔྱད་བྱས། སྐུ་ཞབས་འོལ་པིན་གྱིས་
བཅོས་ཐབས་འགོ་འཛུགས་བྱ་རྒྱུའི་ངོ་སྤྲོད་རྒྱབ་གཉེར་བྱས། ཨམ་རྗེ་གྷ་རན་ཆར་གྱིས་
ཉིན་བཅོ་བཞི་ཕྱིན་པའི་ཀླད་སྙིང་དེ་ཉིད་འཕྲལ་དུ་སྨན་ཁབ་རྒྱག་རྒྱུ་བྱས།
བཅོས་ཐབས་མུ་མཐུད་ནས་སྤྱད་པས་ཇོབ་སིའི་ནད་གཞི་བདེ་ཐང་ངང་གནས་
ནའང་པོ་སི་ཀྲའུ་དངངས་སྐྲག་སྐྱེ་བའི་དབང་གིས་མཚན་མོ་གཉིད་ཁུག་ཐབས་ཡེ་ནས་བྲལ།
ཁོས་གྷ་རན་ཆར་ལ་སྨན་ཁབ་ཀྱི་མྱུར་ཚད་མགྱོགས་སུ་བཏང་ནས་བྱིས་པ་དེའི་བདེ་སྲུང་
ཡོང་བའི་རེ་འབོད་ཞུས། ཁོས་དུས་རྟག་ཏུ་མངོན་མེད་ཀྱི་ཕྲ་སྲིན་དག་བྱིས་པ་དེའི་ཀླད་
པའི་ཕྱོགས་སུ་བསྐྱོད་བཞིན་པའི་བསམ་བློ་འཁོར།
90

ཐ་དད་པའི་འཇིག་རྟེན།
གྷ་རན་ཅིས་མུ་མཐུན་གནང་བར་བརྟེན། ཁོང་ཚོས་དུས་ཡུན་ཐུང་དུ་བཏང་
ནས་ཉིན་བཅུ་གཉིས་ཀྱི་སྨན་ཁབ་དག་ཉིན་བཅུའི་ནང་དུ་རྒྱབ་འགོ་བརྩམས།
པེ་སི་ཀྲའུ་ནི་ངལ་དུབ་ཀྱི་ཡོངས་སུ་ཐང་ཆད་པར་བརྟེན་ཉིན་ཤས་རིང་གུང་སེང་
ཞུས། ད་ལྟའི་ཆར་ཇོབ་སིའི་གནས་སྟངས་བདེ་ཐང་ཡིན་མོད་ཀྱང་བྱིས་པ་དེའི་ཚེ་སྲོག་
ལ་ཉེན་ཁ་མེད་རེད་ཅེས་ལབ་རྒྱུ་ལ་ད་དུང་ཡང་བདུན་ཕྲག་ཁ་ཤས་འགོར་རྒྱུ་རེད། རྔོབ་
སི་ཡི་ན་ཚ་དྲག་སྐྱེད་གང་ཙམ་བྱུང་བ་དང་སྦྲགས་ཁོང་ཉིད་ཨེལ་སི་ལོ་རན་ཡོད་པའི་རང་
ཁྱིམ་དུ་ལོག་ཕྱིན།
ཟླ་བ་བརྒྱད་པའི་ཟླ་དཀྱིལ་ཙམ་ལའང་ཇོབ་སི་བདེ་ཐང་ཡིན་པར་བརྟེན་པོ་སི་
ཀྲའུ་ཡི་རེ་དོགས་ཡོངས་སུ་བསལ་སོང་།
“ངའི་བཅོས་ཐབས་འདིའི་གྲུབ་འབྲས་ཐོན་སོང་། ངས་བཅོས་ཐབས་ཀྱི་སྨན་དཔྱད་འདི་
ནད་པ་གཞན་པ་དགོས་མཁོ་ཅན་སུ་ཡོད་ནའང་བྱ་རྒྱུ་ཡིན།”ཞེས་ཁོས་ཁྱབས་བསྒྲགས་
བྱས།
ཟླ་བ་བཅུ་གཅིག་པའི་ནང་རོ་ཛ་པེ་སི་ཀྲའུ་ཐུག་ཏུ་སླེབས། ཁོང་ནི་ཇོབ་སིའི་
བཅོས་ཐབས་ཐད་མོས་མཐུན་མ་བྱང་བའི་རྐྱེན་གྱིས་ཕྱིན་པ་ཞིག་རེད། ཁོས་པེ་སི་ཀྲའུ
ལ་རང་གིས་སྐྱར་ནས་ཕྱིན་པ་དེར་བཟོད་གསོལ་ཞུས། “ངས་རང་ལྟ་མཆོག་ཏུ་བཟུངས
ནས་བྱས་པ་ཞིག་ཡིན་ནའང་། ད་ཆར་ངས་ང་རང་སྔར་བཞིན་བསྡད་ཡོད་ན་ཅི་མ་རུང་
སྙམ།”
པེ་སི་ཀྲའུ་ནི་ལས་ཀ་ཚད་ལས་འདས་པ་བྱས་པའི་རྐྱེན་གྱིས་དཀའ་ཚེགས་ཤིན་
ཏུ་ཆེ་བར་བརྟེན་སྐད་འདི་དག་རྨ་བྱས་དབྱར་གྱི་རྔ་གསང་ཐོས་པ་ལྟར་ཉན།
‘“ངས་ཤེས་ཀྱིན། རང་གིས་བདེན་པ་མཐོང་ནས་བྱས་པ་གང་ཡིན་པ་དེ་ནི་འགྲིག་པ་རེད།
ད་ཆར་ལས་གྲྭ་རྙིང་པའི་བརྟག་དཔྱད་ཁང་འདིས་ཁྱོད་རང་སྒུག་ནས་བསྡད་འདུག
ང་ཚོས་ད་དུང་ཡང་ལས་རྒྱུ་མང་པོ་ཞིག་ལྷག་ཡོད།”
L。 91

པདྨ་ཚེ་དབང་གི་བསྒྱུར་རྩོམ་ཕྱོགས་བསྒྲིགས།
ལེའུ་དང་པོ། རྒྱུད་སྐུད་སྟེང་གི་སོར་མོ།
ང་རང་མ་སྐྱེས་པའི་སྔོན་ངའི་ཨ་མས་གྲོགས་མོ་བཞི་དང་མཉམ་དུ་རོལ་དབྱངས་
དཀྲོལ་བཞིན་པའི་འདྲ་པར་ཞིག་ང་ཚོའི་སྡོད་ཁང་དུ་བཀལ་ནས་ཡོད་ཅིང༌། དེའི་ནང་
དུ་ཨེ་བས་དང་། ཨེམ་ཇི་ལཱ་དང༌། ཁེ་ཀྲི་དང་ངའི་ཨ་མ་བཅས་འདུག ཁོང་ཚོ་ནི་
(Sweetpaperband)རོལ་དབྱངས་ཚོགས་པ་ཡིན་པ་དང་ཁོང་ཚོས་ལྷོ་ཨ་མི་རི་ཀའི་
རོལ་དབྱངས་འབུད་ཀྱི་རེད། ཨ་མས་རྒྱུད་སྐུད་དཀྲོལ་གྱི་རེད།
ཨ་མའི་སྐྲ་ལོ་ནག་ལ་རིང་བ་ཡོད། འདྲ་པར་གྱི་ནང་དུ་ངའི་ཨ་མས་ཞྭ་མོ་ཆེན་པོ་
ཞིག་དང་སྟོད་ཐུང་དམར་པོ་ཞིག གོས་ཐུང་སེར་པོ་བཅས་གྱོན་འདུག མཐོང་སྣང་
ལ་ངའི་ཨ་མ་ནི་ལྷོ་ཨ་མི་རི་ཀའི་མི་ལྟ་བུར་སྣང་ཡང་དེ་ནི་ག་ལ་ཡིན། ཁོང་ནི་དབྱིན་
ཇི་བ་ཞིག་རེད། འདྲ་པར་ནང་མོ་རང་འཛུམ་མདངས་ཕྱུང་ནས་མཛེས་པོ་ཞེ་དྲག་འདུག
ད་ལྟ་ཡང་ངའི་ཨ་མ་ནི་སྔར་བཞིན་ལྟ་ན་སྡུགཡིན་ནའང་ད་ཆ་ངའི་ཨ་མ་ལགས་
ཀྱི་སྐྲ་ལོ་ཐུང་ཐུང་གཏུབ་ཡོད་པ་དེ་ལས་སྨུག་ནག་གི་མདངས་ཤིག་མངོན། ཨ་མས་རྒྱུད་
སྐུད་ཡང་ཡང་མི་དཀྲོག་པ་མ་ཟད་དེ་ནི་ཁང་པའི་གྲུ་ཟུར་ཞིག་ལ་བསྐྱར་ཡོད་པས་དེས་ཨེ་
བས་དང༌། ཨེམ་ཇི་ལཱ་དང་། ཁེ་ཀྲི་བཅས་ཡོང་རྒྱུ་ལ་སྒུག་བཞིན་ཡོད་པ་ལྟར་སྣང་།
ང་རང་བུ་མོ་ཆུང་ཆུང་ཞིག་ཡིན་པའི་སྐབས་སུ་ཨ་མས་དཀྲོལ་བཞིན་པའི་རྒྱུད་
སྐུད་སྟེང་དུ་ལག་བསྙོབ་རྒྱག་རྒྱུར་དགའ་པོ་ཡོད། རོལ་དབྱངས་ཀྱི་ཟིལ་ཤུགས་ལ་བརྟེན་
92

ཐ་དད་པའི་འཇིག་རྟེན།
ནས་ངའི་ལག་པ་ཕར་འགུལ་ཚུར་འགུལ་བྱེད་སྲིད། དེ་ལ་ཨ་མས་ཟེར་ན་སྦིར་སྒྲ་རེད་
ཟེར། ངའི་ལག་པ་ཆུང་ཆུང་དེ་རྒྱུད་སྐུད་ཐོག་བཞག་ནས་རོལ་དབྱངས་ཀྱི་སྦིར་སྒྲ་ཚོར་
ཐུབ་པར་བརྟེན་ངའི་ཨ་མ་ལགས་དགའ་སྣང་བྱེད་ཀྱི་ཡོད།ཉིན་ཞིག་ངའི་ལག་པར་ཚོན་
སྔོན་པོ་འགོས་ཡོད་བཞིན་དུ་རྒྱུད་སྐུད་སྟེང་དུ་འཆང་བ་ཡིན་ཡང་ངའི་ཨ་མ་ལགས་ཁོང་
ཁྲོ་ཟ་མ་སོང་།
ཁྱོད་ཀྱིས་ལྟོས་དང༌། ཨ་མས་ང་ལ་རོལ་དབྱངས་ཀྱི་སྒྲ་ཚོར་བཅུག་འདོད་
ཡོད་པ་རེད། དེའི་རྒྱུ་མཚན་ནི་ངས་ཨ་མ་ལགས་ཀྱི་རོལ་དབྱངས་ཀྱི་སྒྲ་ཐོས་མི་ཐུབ་
པའི་རྐྱེན་གྱིས་རེད། ངའི་ཐོས་འཛིན་གྱི་དབང་པོས་ལས་ཀ་བྱེད་ཐུབ་ཀྱི་མེད། གང་
ཡིན་ཟེར་ན་ང་ནི་སྐྱེ་དུས་ནས་འོན་པ་ཡིན་པས་སོ། །སྐབས་རེ་ངའི་བསམ་པར་ཨ་མས་
རོལ་དབྱངས་དཀྲོལ་འདོད་དེ་ཙམ་མི་བྱེད་པའི་རྒྱུ་མཚན་གང་ཡིན་ཟེར་ན་ངས་ཐོས་ཀྱི་
མེད་པ་ཨ་མ་ལགས་ཀྱིས་ཤེས་ཀྱི་ཡོད། ད་ལྟ་ང་ནི་རང་ལོ་བཅོ་བརྒྱད་ལ་སོན་ཡོད་པས་
ངའི་ལག་པ་ནི་རྒྱུད་སྐུད་དཀྲོལ་ཡག་ལ་འོས་ཤིང་འཚམ་པ་ཆགས་ཡོད།
ང་རང་སྐྱེ་དུས་ནས་འོན་པ་ཡིན་པར་བརྟེན་ཡང་སྙིང་ཨ་མ་སེམས་པ་སྐྱོ་ཡི་ཡོད་
མེད་ངས་མི་ཤེས། ཨ་མས་ང་རང་བཙས་མ་ཐག་གི་བྱིས་པའི་སྐབས་སུ་ཧ་ཅང་གི་སྙིང་
རྗེ་པོ་ཞིག་འདུག་ཟེར། ངའི་མགོ་སྐྲ་སེར་པོ་དང་མིག་སྔོན་པོ་ཡོད་པ་དེ་ཟླ་ཤས་རྗེས་ཨ་
མ་ལགས་རང་ཉིད་ལྟར་སྨུག་ནག་ཏུ་གྱུར། ཡིན་ནའང་ངའི་བསམ་པར་ངའི་ཨ་མ་
ལགས་ནི་སེམས་སྐྱོ་ཡི་མེད་པ་འདྲ། རྒྱུ་མཚན་ནི་ཁོ་རང་རྟག་པར་འཛུམ་འཚེར་འཚེར་
གྱིས་གད་མོ་དགོད་བཞིན་འདུག
ངའི་ཨ་མས་མི་གཞན་པ་ལས་ལྷག་པ་གད་མོ་དགོད་ཀྱི་ཡོད་པ་ངས་ཤེས་ཀྱི་ཡོད།
མི་ཚང་མས་ཁོང་ལ་དགའ་མོས་བྱེད་དགོས་པའི་རྒྱུ་མཚན་གཅིག་ནི་ཁོ་རང་རྒྱུན་དུ་དགའ་
93

པདྨ་ཚེ་དབང་གི་བསྒྱུར་རྩོམ་ཕྱོགས་བསྒྲིགས།
སྤྲོས་ཁེངས་ནས་ཡོད་པས་རེད། སྦི་སི་ཀི་ཚི་བུ་གསོ་ཁང་
(BusyKidsDayNursery))ནི་ང་
གཉིས་ཀའི་ལས་ཀ་བྱ་ཡུལ་ཡིན་པས་དེ་ན་ཡོད་པའི་བྱིས་པ་ཚང་མས་ཨ་མ་ལ་དགའ་མོས་
བྱེད་ཀྱིན་ཡོད། བུ་གསོ་ཁང་ནི་ཨ་མས་ལས་ཀ་བྱ་ཡུལ་རེད་ལ། ཁོང་གིས་ལས་ཀ་
འདི་གཉེར་ནས་ལོ་ལྔ་འཁོར་གྱི་ཡོད།
ངའི་ཨ་མ་ནི་བྱིས་པ་རྣམས་ལ་ཧ་ཅང་གི་དགའ་མོས་ཆེ། ང་ལོ་ལྔ་དྲུག་ཙམ་
སོན་དུས་ང་ལ་སེམས་སྐྱོ་དགོས་པའི་གནད་དོན་ཞིག་ཡོད་པ་ངས་ཤེས་ཀྱི་ཡོད། ང་རང་
གང་ཞིག་ལ་སེམས་སྐྱོ་བ་ཡིན་པར་ད་ཆ་ངས་དྲན་གྱི་མི་འདུག་ཀྱང་ཨ་མས་གང་ཞིག་
གསུངས་པར་དྲན་པ་སོས་ཀྱི་འདུག ངེད་གཉིས་པོ་རྐུབ་སྟེགས་ཤིག་གི་ཐོག་མཉམ་དུ་
བསྡད་ནས་ཁོང་གིས་མིག་བཙུམས་པ་དང་ལག་པ་ངའི་ཐོག་ཏུ་བཞག་བྱུང༌། ང་གཉིས་
དེ་ལྟར་ཅུང་ཙམ་བསྡད་རྗེས་དེ་ནས་ཁོང་གིས་ཕར་སྲོང་པོར་བསྡད་ནས་ང་ལ་སྐད་ཆ་ཤོད་
ཐབས་བྱས། ཨ་མ་དང་ང་གཉིས་ཀྱིས་ལག་པ་དང་མཛུབ་མོ་བེད་སྤྱོད་བྱས་ནས་ཕན་ཚུན་
སྐད་ཆ་ཤོད་པ་ཡིན། དེ་ལ་ལྐུགས་བརྡ་ཟེར།
གང་ལྟར་ཡང་ཨ་མས་ཟེར་ན་ང་ཚོས་མི་ཚེའི་ནང་དུ་སྐྱིད་སྡུག་འདེམས་ཤེས་
པར་བྱེད་དགོས་ཟེར། “མི་ཚེ་ཐུང་ཐུང་རེད། བྱས་ཙང་བདེ་སྐྱིད་དེ་འཚོལ་ཤེས་པ་
དགོས།”ཞེས་གསུངས་བྱུང་། གདམས་ངག་འདི་ནི་ངས་དུས་ནམ་ཡང་བརྗེད་པར་མི་
འདུག
ང་རང་ཨ་མ་ལྟར་བྱེད་འདོད་འདུག རྒྱུ་མཚན་ནི་ངའི་སེམས་ནང་ཁོང་ནི་
མི་ངོ་མཚར་ཅན་ཞིག་རེད་སྙམ། ང་རང་གི་ཨ་ཕའི་སྐོར་མང་པོ་མི་ཤེས། རྒྱུ་མཚན་
ནི་ང་རང་སྐྱེས་རྗེས་ཁོ་རང་ཕྱིན་པ་རེད། ངས་གང་ཤེས་པ་ནི་ཁོ་རང་ཡང་རོལ་དབྱངས་
ལ་དགའ་མོས་ཡོད་མཁན་གྱི་ཧྥ་རན་སིའི་མི་(Fenta)ཞིག་རེད་ལ་ད་ཆ་ཁོང་པེ་རི་སི་(Pins)ལ་
94

ཐ་དད་པའི་འཇིག་རྟེན།
བསྡད་ནས་ཡོད། ངའི་ཨ་ཕ་དང་ཨ་མ་ནི་ཁོང་རྣམ་གཉིས་ལོ་གཅིག་རིང་ནོར་ཝིར་ཇི་
(Norwieth)ལ་ལས་ཀ་བྱེད་རིང་དུ་འཕྲད་པ་ཞིག་རེད། ཁོང་གཉིས་བརྩེ་དུང་ནང་ལྷུང་རྗེས་
མགྱོགས་མྱུར་ཆང་ས་བརྒྱབ་པ་པ་རེད་ལ། ད་ལྟ་ང་དང་ཨ་མ་གཉིས་སྡོད་སའི་ཁང་པ་
འདིའི་ནང་ཨ་ཕ་ཚུར་སྤོས་པ་རེད། ནོར་ཝིར་ཇི་ནི་མཛེས་སྡུག་ལྡན་པའི་ས་ཆ་ཞིག་
ཡིན་ནའང་དེ་ནི་པེ་རི་སི་ལྟ་བུའི་ས་ཆ་ཆེན་པོ་དང་མི་ལ་སྤྲོ་བ་སྟེར་ཐུབ་པ་ཞིག་མ་རེད།
ངས་བསམ་པར་ཨ་ཕ་ཉོབ་པའམ་ཡང་ན་ང་རང་སྐྱེས་དུས་ནས་འོན་པ་ཡིན་པར་བརྟེན་ཁོ་
རང་སེམས་སྐྱོ་བ་རེད་སྙམ། རྒྱུ་མཚན་གང་ཡིན་ཟེར་ན་ཁོང་པེ་རི་སིར་ཁོང་གི་ནང་མི་
དང་མཉམ་དུ་བསྡད་པར་ཕྱིན་པ་ནས་བཟུང་ཕྱིར་གཏན་ནས་ལོག་སླེབས་མ་སོང་།
ངའི་གྲོགས་མོས་ཚོས་ཁོང་ཚོའི་ནང་མིའི་སྐོར་མང་པོ་བཤད་ཀྱི་མེད། ངའི་
གྲོགས་མོ་སུ་ཛི་ཉི་(suzanne)ཡིས་སྐབས་རེ་རང་གི་ཨ་མ་ལ་རང་ཉིད་དགའ་གྲོགས་མཉམ་
དུ་ཡོད་བཞིན་དུ་ངའི་མཉམ་དུ་བསྡད་ཡོད་ཅེས་བརྗོད་ཀྱི་རེད། དེ་ལྟར་བྱས་པའི་རྒྱུ་མཚན་
ནི་མོ་ལ་ཨ་མས་རྟག་ཏུ་སེམས་ཁྲལ་བྱས་པའི་རྐྱེན་གྱིས་རེད། མོའི་ཨ་མས་སེམས་ཁྲལ་
བྱ་ཡུལ་ནི་མོ་ག་པར་ཕྱིན་པ་ཡིན་ནམ། རོགས་པ་སུ་དང་མཉམ་དུ་ཡོད་དམ་ཞེས་པའི་
སྐོར་རེད། འོན་ཀྱང་ཨ་མ་དང་ང་གཉིས་ནི་སེམས་ཐག་ཉེ་པོ་ཡོད་པ་དང་ངས་མ་ཡིན་
ཡིན་མདོག་བཤད་ཀྱི་མེད། དེར་བརྟེན་ངའི་ཨ་མས་ང་ལ་སུ་ཛི་ནི་ཡི་ཨ་མ་ལྟར་སེམས་
ཁྲལ་བྱེད་ཀྱི་མེད་ལ་ངས་ཁོང་ལ་ཡོད་ཚད་དྲང་པོ་དྲང་བཞག་ཤོད་ཀྱི་ཡོད། ཡིན་ནའང་
ང་རང་ཆེས་ཐོག་མའི་བརྩེ་དུང་ནང་ལྷུང་པའི་སྐོར་བརྗོད་མེད། རྒྱུ་མཚན་གང་ཡིན་པར་
ངས་མི་ཤེས། གཅིག་བྱས་ན་དེ་ནི་ང་རང་ལ་ཁྱད་མཚར་པོ་ཞིག་ཚོར་བའི་རྐྱེན་གྱིས་ཡིན་
གྱི་རེད། རྒྱུ་མཚན་ནི་ང་རང་ལ་ཁྱད་མཚར་པོ་ཞིག་ཚོར་བཞིན་འདུག དེ་ནི་མི་ཞིག་
གཡོ་ཞིང་རྒྱུ་བའི་གྲུའི་ཐོག་ཏུ་བསྡད་དེ་གཏུམ་དྲག་ཅན་གྱི་རྒྱ་མཚོ་ལ་བསྐྱོད་ཀྱི་ཡོད་པ་
95

པདྨ་ཚེ་དབང་གི་བསྒྱུར་རྩོམ་ཕྱོགས་བསྒྲིགས།
དང་འདྲ་པོ་ཞེ་དྲག་འདུག སྐབས་རེ་ངའི་སེམས་ནང་འཇིགས་སྣང་ཤར་ཡོང་གི་འདུག
ད་དུང་དཀའ་ངལ་གཞན་ཞིག་ཡོད་པ་ནི་ང་རང་དགའ་སའི་མི་དེའི་མིང་ཤེས་ཀྱི་མེད་པས་
སོ།
ལེའུ་གཉིས་པ། ཉོ་ཆ་བརྒྱབ་པ།
ཁྱོད་ཀྱིས་གང་བྱེད་བཞིན་པ་མཐའ་དག་མཚམས་བཞག་ནས་ཁྱོད་ཀྱིས་ལག་པ་
གཉིས་པོ་ཨ་མཆོག་གི་ཐོག་ཏུ་བཞག་ནས། དུས་ཡུན་འཁྱུག་ཙམ་རིང་ངའི་འཇིག་རྟེན་
གྱི་འཚོ་བ་ནི་ཇི་ལྟ་བུ་ཞིག་ཡིན་མིན་སྐོར་བསམ་བློ་གཏོང་ཐབས་མཛོད་དང༌། དེ་ན་
སྒྲ་ཅི་ཡང་ཐོས་ཐུབ་ཀྱི་མི་འདུག་གམ་ཡང་ན་སྲང་ལམ་གྱི་སྒྲ་རྣམས་དུས་རྒྱུན་ལས་ཆུང་
བ་འདུག་གམ།
ཨ་མ་དང་ང་གཉིས་གྲོང་ཁྱེར་གྱི་མཐའ་མཚམས་ན་འཆམ་འཆམ་དུ་བསྐྱོད་
སྐབས་ཨ་མས་བྱིའུའི་གསུང་སྙན་ལ་ཉན་རྒྱུར་དགའ་པོ་ཡོད་པ་ངས་ཤེས་ཀྱི་འདུག འོན་
ཀྱང་ངའི་འཇིག་རྟེན་འདི་ན་གསུང་དབྱངས་སྒྲོག་མཁན་གྱི་བྱིའུ་ཡང་མེད་ལ། ཀུ་ཅོར་
གྱིས་ཁེངས་པའི་ལམ་བཟོ་བ་ཡང་མེད། མཚན་མོ་སུ་ཡང་ཆང་ཁང་དུ་འཛུལ་ནས་ཕན་
ཚུན་སྐད་སྒྲ་སྒྲོག་མཁན་མེད་ལ། བྱིས་པའི་ངུ་ངག་ཀྱང་མེད།
ཡིན་ནའང་ང་རང་དགའ་སའི་མི་དེ་ངའི་འཇིག་རྟེན་འདི་ན་བསྡད་མེད། ཁོང་
ནི་ཐོས་འཛིན་གྱི་འཇིག་རྟེན་ཞིག་ན་བསྡད་ནས་ཡོད། ངས་ཐོག་དང་པོ་ཁོང་མཐོང་སྐབས་
ཁོང་ནི་ང་ཚོའི་ཁང་པ་ནས་ཁ་ཐུག་བསྐྱོད་སའི་ལམ་བུ་ན་ཡོད་པའི་ཚོང་ཁང་དེར་ལངས་
ནས་འདུག ཁོས་ཀུ་ཤུ་དང་ཚ་ལུ་མ་རྣམས་ཚོང་ཁང་གི་ཕྱི་རོལ་ན་ཡོད་པའི་སྒམ་ཆུང་
དེའི་ནང་བླུགས་བཞིན་འདུག་ལ། ཁོའི་སྐྲ་ནག་པོ་དེ་ཉི་འོད་ནང་སྔོན་པོར་མཐོང་གི་
96

ཐ་དད་པའི་འཇིག་རྟེན།
འདུགངས་རང་ཉིད་ཀྱི་ཉལ་ཁང་གི་སྒེའུ་ཁུང་ནས་ཁོང་ལ་བལྟས་པ་ན། ཁོས་ཡིད་གཟབ་
ངང་ནས་ཤིང་ཏོག་རྣམས་ཅོག་ཙེའི་ཐོག་ཏུ་བསྒྲིགས་པར་ང་གད་མོ་ཤོར། ཁོང་ནི་སྒྱུ་
རྩལ་མཁན་ལྟ་བུ་ཞིག་ལས་ཚོང་གཡོག་ལྟ་བུ་ཞིག་མི་འདུག དེ་ནས་ངས་སྦག་སྦག་ཆེན་
པོ་ཞིག་ཁྲོམ་ལམ་ཐོག་བསྐྱོད་ཀྱིན་ཡོད་པ་ལ་བལྟས་ནས་བསྡད། གསར་བུ་དེས་སྦག་
སྦག་བསྐྱོད་ཤུལ་ལ་བལྟས་བཞིན་འཛུམ་མདངས་ཕྱུང་། སྦག་སྦག་དེ་བསྐྱོད་པ་ངས་མཐོང་
ཡང་ཁོས་མགྱོགས་པར་སྒྲ་ཐོས་རྗེས། དེ་ནས་གཞི་ནས་ཁོས་མཐོང་སོང་།
སྦག་སྦག་དེ་བཞུད་ཚར་རྗེས་ཁོས་རང་ཉིད་ཀྱི་ཤིང་ཏོག་ཡོད་སར་ཕྱིར་བསྐྱོད་
སོང་། ཡིན་ནའང་དེ་རྗེས་ཚོང་ཁང་དེའི་འགྲམ་དུ་བུ་མོ་ཆུང་ཆུང་ཞིག་མོ་རང་གི་རྐང་
འཁོར་ལས་ལྷུང་ནས་ཡོད་པ་དེར་ཁོས་རོགས་པ་བྱས་སོང༌། མོ་ལ་རོགས་པ་དགོས་པ་
ཁོས་ཤེས་ཀྱི་ཡོད་རེད། རྒྱུ་མཚན་གང་ཡིན་ཟེར་ན་མོའི་སྐད་ཆ་རྣམས་ཁོས་ཐོས་ཐུབ་
ཀྱི་ཡོད་པ་རེད།
སྐར་མ་གཅིག་གི་རིང་ལ་ངས་ཁོའི་སྐོར་ལ་དོན་ཚན་ཁག་བཞི་ཤེས་བྱུང༌།
ཁོང་ལ་སྐྲ་ནག་པོ་སྙིང་རྗེ་པོ་ཞིག་འདུག
ཁོང་ནི་སྦག་སྦག་ལ་དགའ་པོ་འདུག
ཁོང་ནི་ཀུ་ཤུ་དང༌། ཚ་ལུ་མ་དང་། བུ་མོ་ཆུང་ཆུང་བཅས་ལ་དགའ་པོ་འདུག
ཁོས་ཐོས་ཐུབ་པ་ནི་སྨོས་མེད་རེད།
ངས་ཁོང་མ་མཐོང་བའི་སྔོན་རང་ཉིད་འོན་པ་ཞིག་ཡིན་པ་ལ་བསམ་གཞིགས་
མང་པོ་གང་ཡང་བྱས་མྱོང་མེད་སྙམ། དེ་ནི་ངས་གང་ཤེས་པ་དག་རེད་ལ། དེའི་ཐད་
ལ་ངས་འགྱུར་བ་གང་ཡང་གཏོང་ཐུབ་པ་མི་འདུག ངའི་འདས་ཟིན་པའི་དགའ་གྲོགས་
མཐའ་དག་ནི་འོན་པ་རྐྱང་རྐྱང་རེད། འོན་ཀྱང་ངས་གསར་བུ་དེ་མཐོང་བ་ནས་བཟུང་
97

པདྨ་ཚེ་དབང་གི་བསྒྱུར་རྩོམ་ཕྱོགས་བསྒྲིགས།
ང་རང་མི་གཞན་དང་གཅིག་མཚུངས་བྱེད་འདོད་འདུག ང་མི་འདྲ་བ་ཞིག་བྱ་འདོད་གཏན་
ནས་མི་འདུག ཁོང་ནི་རེས་གཟའ་སྤེན་པ་གཅིག་པུ་ལ་ཚོང་ཁང་དེར་ལས་ཀ་གཉེར་བཞིན་
ཡོད་པ་མགྱོགས་པོར་ཤེས་བྱུང་། དེ་ནས་ངས་རེས་གཟའ་སྤེན་པ་ནམ་ཡིན་ལ་དེར་ཕྱིན
ནས་ཙག་ཙིག་འདྲ་ཉོ་ཡི་ཡོད། བདུན་ཕྲག་རྟག་པར་ངས་ཁོང་ལ་སྐད་ཆ་ཤོད་འདོད་འདུག་
ཀྱང་ངས་བདུན་ཕྲག་ནམ་ཡིན་ལ་ཁོང་ལ་ཅ་དངོས་ཀྱི་རིན་པ་སྤྲད་རྗེས་འཛུམ་ཙམ་བྱས་
ནས་ལོག་ཡོང་གི་ཡོད། དངོས་གནས་བྱས་ན་ཅ་ལག་དེ་ཚོ་ང་ལ་དགོས་མཁོ་རྩ་བ་ནས་
མེད་པ་ཤ་སྟག་རེད།
ང་རང་ཚོང་ཁང་དེ་ལས་ཕྱིར་འཁོར་མཚམས་ཨ་མས་ང་ལ་ཁྱད་མཚར་པོ་ཞིག་
བལྟ་ངེས་རེད།
ངའི་ཨ་མས་ཐེངས་ཤིག “སེམ་མན་ཐུ། ང་ཚོ་ལ་ཀུ་ཤུ་དགོས་མཁོ་མེད། ངས་ཁ་
སང་ཉོས་ནས་ཡོད།”ཅེས་བརྗོད་བྱུང་། དུས་གཞན་ཞིག་ན་ཨ་མ་ལགས་ཀྱིས། “ང་
ཚོའི་ཆ་སྒམ་ནང་དུ་མངར་ཟས་ཀྱིས་གཏམས་ནས་ཡོད”ཅེས་ཟེར།
རེས་གཟའ་སྤེན་པ་ནམ་ཡིན་ང་རང་ཚོང་ཁང་དེའི་སར་འགྲོ་སྙིང་འདོད་ནའང་
འཚེར་སྣང་ཡང་སྐྱེས། ང་རང་སྲང་ལམ་བརྒལ་ནས་འགྲོ་རྒྱུར་བདེ་པོ་གཏན་ནས་མི་
འདུག ངའི་དངུལ་ཁུག་ནང་ཡོད་པའི་ཀུན་དགའ་དོན་གྲུབ་རྣམས་བྱིས་པའི་བྱི་རིལ
ཉོ་རུ་ཕྱིན་པ་ལྟར་གཏོར་བཞིན་ཡོད། སྐབས་རེ་ང་རང་ཚོང་ཁང་གི་སྒོ་ཁར་འབྱོར་
དུས་ཕྱི་རོལ་དུ་ཅུང་ཟད་སྒུག་བཞིན་སྒེའུ་ཁུང་གི་ངོས་སུ་ཡོད་པའི་སྦྱར་ཡིག་དག་བཀླགས་
བཞིན་ཡོད། ཅ་ལག་འཚོང་འདོད་ཡོད་པའི་མི་རྣམས་ཀྱིས་དེ་དོན་སྦྱར་ཡིག་ཐོག་བྲིས་
པ་དང་གསར་བུ་དེས་སྒེའུ་ཁུང་གི་ངོས་སུ་སྦྱར་བཞིན་ཡོད། ‘ལོ་ལྔ་ཕྱིན་པའི་མོ་ཊ” “ཞི་
མི་ལ་ཁང་བཟང་མཁོ་‘འཁྱག་སྒམ་ཆེན་པོ་གསར་ལ་ཉེ་བ སོགས་བྲིས་ནས་གདའ།
98

ཐ་དད་པའི་འཇིག་རྟེན།
རེས་གཟའ་སྤེན་པའི་ཉིན་ཞིག་ཚོང་ཁང་དེའི་སྒོ་མ་འཛུལ་སྔོན་ལ་ངས་སྦྱར་
ཡིག་རྣམས་ཚར་གཉིས་བཀླགས། དེ་ནས་ང་རང་ནང་དུ་འཛུལ་རྗེས་གང་ཞིག་ཉོ་དགོས་
མིན་མ་ཤེས། ང་དང་ཨ་མ་རེས་གཟའ་པ་སངས་ནམ་ཡིན་ལ་ཁྲོམ་ལ་འགྲོ་ཡི་ཡོད་པས་
ང་ལ་དགོས་མཁོ་གང་ཡང་མི་འདུག གསར་བུ་དེས་བྲེལ་བ་ཆེན་པོའི་ངང་ནས་ཕྲུ་གུ་
གཉིས་དང་མཉམ་དུ་ཡོད་པའི་སྐྱེས་དམན་དེ་ལ་ཀེཀ་དང་བག་ལེབ་ཚོང་བཞིན་འདུག དེའི་
རིང་ང་རང་ལ་བསམ་བློ་གཏོང་བའི་གོ་སྐབས་ཤིག་ཐོབ་སོང་བས་མཐར་ངས་ཚགས་ཤོག་
གཅིག་ཉོ་རྒྱུའི་སེམས་ཐག་བཅད།
རེས་གཟའ་སྤེན་པ་ནམ་ཡིན་ལ་ཚོང་ཁང་འདི་ནི་བྲེལ་ཟིང་ཧ་ཅང་ཆེ། དུས་
རྒྱུན་ཡིན་ན་གསར་བུ་དེས་ངའི་དངུལ་ལེན་པ་དང་མཉམ་དུ་འཛུམ་ཙམ་བྱེད། འོན་ཀྱང་
དེ་རིང་རྦད་དེ་ཐ་དད་རེད། ཨ་མ་དེ་དང་ཕྲུ་གུ་གཉིས་པོ་ཕྱིན་རྗེས་ཚོང་ཁང་སྟོང་པར་
གྱུར། དེ་ན་ང་དང་གསར་བུ་དེ་གཅིག་པུ་ལས་མེད། ངས་ཚགས་ཤོག་ལེན་བཞིན་
རིན་པ་སྤྲད་པ་ན་ཁོས་འཛུམ་ཙམ་བྱས། ངས་ཁོང་ལ་ཕར་འཛུམ་མདངས་ཤིག་སྟོན་དགོས་
སྙམ་ཡང་ངའི་ཁ་ནི་སྡོང་པོ་སྐམ་པོ་ལྟར་གྱུར་པའི་སྣང་བ་བྱུང་། དེ་ནས་ཁོས་ང་ལ་སྐད་
ཆ་འགའ་བཤད་ཀྱིན་འདུག་པས་ངས་ཁོང་གི་ཁ་ལ་ཡག་པོ་བྱས་ནས་བལྟས། སློབ་གྲྭའི་
ནང་དུ་མཆུ་བརྡ་ཀློག་སྟངས་སྐོར་སློབ་ཚན་འཁྲིད་ཀྱི་ཡོད། གཞན་གྱི་ཁ་ལ་བལྟས་ནས་
ཁོང་ཚོའི་སྐད་ཆ་རྣམས་ཤེས་པ་བྱེད་དགོས། ངས་གཞན་གྱི་མཆུ་བརྡ་ལ་བརྟེན་ནས་སྐད་
ཆ་རྣམས་ཡག་པོ་ཤེས་ཐུབ།དེར་བརྟེན་ངས་གསར་བུ་དེའི་ཁ་ལ་ཡག་པོ་བྱས་ནས་བལྟས་
པའི་རྗེས་ཁོས་མེ་ཆེན་པོ་ཞིག་གི་སྐོར་བཤད་ཀྱི་ཡོད་པ་རྟོགས་བྱུང་།དེ་ནས་ངས་ཚགས་
ཤོག་ཐོག་ཏུ་བལྟས་པ་ན་ཁང་པ་ལ་མེ་སྐྱོན་ཤོར་བའི་འདྲ་པར་ཞིག་མཐོང་། དེ་ནི་ཚོན་
99

པདྨ་ཚེ་དབང་གི་བསྒྱུར་རྩོམ་ཕྱོགས་བསྒྲིགས།
ཅན་གྱི་འདྲ་པར་ཞིག་རེད། མེ་དེ་ནི་ཧ་ཅང་གི་ཆེན་པོ་ཡིན་པ་མ་ཟད་དམར་མདངས་
འཕྲོ། ངས་ཁང་པ་དེའི་ནང་མི་སུ་ཡང་མེད་པར་ཤོག་ཅེས་སྨོན་ལམ་བརྒྱབ་པ་ཡིན།
“ཨ་ཙི། ཞེད་པ་ལ། ཁང་པ་དེའི་ནང་མི་སུ་ཡང་མེད་པར་ཤོག” ཅེས་པ་
ནི་ངས་གསར་བུ་དེ་ལ་བརྗོད་འདོད་པའི་སྐད་ཆ་ཡིན། ཡིན་ནའང་ངས་གང་ཡང་བརྗོད་
མེད་ལ་བཤད་ཐུབ་ཐབས་ཀྱང་མེད་པ་ཁྱོད་ཀྱིས་མཁྱེན་གསལ་རེད། སྤྱིར་བཏང་བྱས་
ན་ངས་སྐད་ངག་འདི་བེད་སྤྱོད་བྱ་འདོད་མེད། རང་ཉིད་བྱིས་པ་ཡིན་པའི་སྐབས་སུ་ངས་
ཕྲུ་གུ་གཞན་ལ་རྟག་པར་སྐད་ཆ་ཤོད་ཐབས་བྱེད་ཀྱི་ཡོད་ནའང་ཁོང་ཚོས་ངའི་སྐད་གདངས་
ཁྱོན་ནས་འགོ་ཚོས་ཀྱི་མི་འདུག སྐབས་རེ་ཁོང་ཚོས་ང་ལ་གད་མོ་ཤོར་གྱི་འདུག དེར་
བརྟེན་ང་རང་གི་སྐད་གདངས་ནི་ཁྱད་མཚར་པོ་ཞིག་ཡིན་ས་རེད། ངས་གསར་བུ་དེ་ལ་
རང་ཉིད་ནི་ཁྱད་མཚར་པོ་ཞིག་ཡིན་པ་ཚོར་འཇུག་འདོད་མི་འདུག
ངས་ཡར་བལྟས་པ་ན་གསར་བུ་དེས་སླར་ཡང་སྐད་ཆ་བཤད་བྱུང༌། དེ་ནས་
ཁོས་ངས་ལན་འདེབས་བྱེད་རྒྱུ་ལ་སྒུགས་འདུག ངས་ཁོང་གི་སྐད་ཆ་མ་གོ་བས་ལན་
འདེབས་མ་ཐུབ། དེར་བརྟེན་ངས་ཁོང་ལ་འཛུལ་དམུལ་ཙམ་བྱས་ཏེ་ཚགས་ཤོག་བླངས་
ནས་ཚོང་ཁང་དང་ཁ་བྲལ།
ང་རང་ཁྱིམ་དུ་འགྲོ་སའི་ལམ་ཐོག་ཏུ་སྐྱོད་བཞིན་སེམས་པ་ཤིན་ཏུ་ནས་སྐྱོ་བྱུང་།
རྒྱུ་མཚན་གང་ཡིན་ཟེར་ན་ངས་ཁ་ཚོན་བཅད་ནས་ཤོད་ཐུབ་པ་ཞིག་ལ་ཁོང་གིས་ང་ལ་ཁྱད་
མཚར་པོ་ཞིག་ཡིན་པ་ད་གཟོད་ཚོར་ཡོད་རྒྱ་རེད་སྙམ་པ་དེ་ཡིན།
100

ཐ་དད་པའི་འཇིག་རྟེན།
ལེའུ་གསུམ་པ། ངའི་གྲོགས་པོ་ཡག་ཤོས།
ངས་ཚགས་ཤོག་འཁྱེར་བཞིན་ཁྱིམ་དུ་འཛུལ་བ་ན་ཨ་མས་ང་ལ་བལྟས་འདུག ངེད་
གཉིས་ཀྱིས་ཕན་ཚུན་ལག་བརྡའི་ལམ་ནས་སྐད་ཆ་ཤོད་པ་ཡིན།
“ཁྱོད་རང་བདེ་པོ་ཡིན་ནམ།” ཞེས་ཨ་མ་ལགས་ཀྱིས་དྲིས་པ་དང་ངས་དེ་ལ་འཛུམ་
མདངས་གང་ལེགས་བསྟན་པ་ཡིན།
“ལགས་ཡིན། ང་བདེ་པོ་ཡིན།” ཞེས་ངས་ལན་བཏབ། ཁོང་གིས་ང་ལ་ཅུང་ཟད་
ཡིད་མི་ཆེས་པའི་སྒོ་ནས་བལྟས་པ་དང་དེ་ནས་ཁོང་གིས“རིཾན་འདིར་སླེབས་བྱུང་། ཁོང་
ད་ལྟ་ཚོམས་ཆེན་ནང་དུ་བསྡད་ཡོད།” ཅེས་བརྗོད་བྱུང་། དེས་ང་རང་སླར་ཡང་དགའ་
ཚོར་སྐྱེས་སུ་བཅུགས། རོན་ངའི་གྲོགས་པོ་ཡག་ཤོས་རེད། ང་ཚོ་ཆུང་དུས་སུ་སྒོ་ཐེམ་
ཉེ་འཁྲིས་ཀྱི་ཁྱིམ་མཚེས་ཡིན་པ་རེད། ད་ཆ་ཁོང་ནི་ལོན་ཌོན་དུ་སློབ་གཉེར་བྱེད་བཞིན་
ཡོད་པར་བརྟེན་ངས་ཁོང་ཡང་ཡང་མཐོང་གི་མེད། ཁོང་ནི་ཕྲུ་གུ་འོན་པ་ཚོའི་དགེ་རྒན་
བྱ་རྒྱུའི་སྐོར་ལ་སྦྱང་པ་བྱེད་བཞིན་ཡོད། ཁོས་དེ་ལྟར་བྱས་དགོས་དོན་གཅིག་ནི་ངའི་
ཆེད་དུ་རེད། རིན་གྱིས་ཆུང་དུས་ནས་ང་ལ་ལག་བརྡའི་ཐོག་ནས་སྐད་ཆ་ཤོད་འགོ་བཙུགས་
པ་རེད།
ང་མགྱོགས་པོར་ཚོམས་ཆེན་དུ་ཕྱིན་པ་ན་རིན་འབོལ་གདན་ཐོག་ཏུ་བསྡད་ནས་དུས་དེབ་
ཀློག་བཞིན་འདུག ཁོས་ང་མཐོང་མ་ཐག་ཏུ་དེབ་མར་བཞག་སོང༌། “བཀྲིས་བདེ་
,ལེགས། སྭེམ།’ ཁོས་འཛུམ་མདངས་ཕྱུང་བཞིན་ལག་བརྡ་སྤྲད་བྱུང༌།
‘བཀྲིས་བདེ་ལེགས། སཽན། ཁྱེད་བདེ་མོ་ཡིན་ནམ།’ ངས་འཛུམ་བཞིན་
101

པདྨ་ཚེ་དབང་གི་བསྒྱུར་རྩོམ་ཕྱོགས་བསྒྲིགས།
ཁོང་ལ་འོ་ཞིག་བྱས། ང་རང་ཁོང་མཐོང་བར་ཧ་ཅང་དགའ་པོ་བྱུང༌། ཚོང་ཁང་དུ་ཡོད་
པའི་གསར་བུ་དེའི་སྐོར་ང་རང་ལ་དཀའ་ངལ་ཡོད་པ་དེ་ཁོང་ལ་བརྗོད་ཐུབ་པ་བྱ་རྒྱུ་ང་རང་
གིས་ཤེས་ཀྱི་ཡོད། རོན་གྱིས་དེ་དག་ལ་བསམ་ཤེས་བྱེད་ཐུབ་ཀྱི་རེད། ཁོང་ཐོག་དང་
པོ་བརྩེ་དུང་ནང་ལྷུང་པ་ངས་དྲན་སོས་ཀྱི་འདུག དྲང་པོ་བཤད་ན་ཁོང་དགའ་ས་དེ་ནི་
ངའི་གྲོགས་མོ་སུ་ཛི་ཉི་རེད།
ཨ་མའི་མགོ་བོ་སྒོ་ལ་བསྙས་ནས་འདུག མོས་རིན་ལ་ཇ་ཕོར་གང་དགོས་སམ་
ཞེས་དྲིས་པ་ལ་ངས་ཨ་མ་ལགས་ཀྱི་མཆུ་བརྡ་ལ་བལྟས་ནས་ཡོད། ངའི་ཨ་མས་རིཾན་ལ་
ངས་ཇི་ཙམ་དགའ་བ་དེ་ཙམ་དགའ་མོས་བྱེད་ཀྱི་རེད། ང་གཉིས་ཆུང་དུས་ཨ་མས་ཁ་
ལ་ཡང་ཡང་བལྟ་བར་ཁྲིད་ཀྱི་རེད།
ཐེངས་ཤིག་ངས་རོན་ལ་མཚོའི་རླབས་སྒྲ་ནི་ཇི་ལྟར་རེད་དམ་ཞེས་དྲིས་པས།
ཁོས‘མཚོ་ཁར་སྐད་སྒྲ་ཆེན་པོ་ཡོད་ཀྱང༌། རྒྱ་མཚོ་ནི་ཞི་འཇགས་དང་ཁ་ཁུ་སིམ་མེ་
ཞིག་ཀྱང་རེད།”ཅེས་བརྗོད་བྱུང་།
སྤྱིར་བཏང་བྱས་ན་ང་རང་རྣ་བ་འོན་པ་ཡིན་པ་ལ་སྐྱོ་སྣང་གང་ཡང་སྐྱེ་ཡི་མི་
འདུག་ཀྱང་ང་རང་མཐའ་ཡས་པའི་རྒྱ་མཚོ་ལ་ཧ་ཅང་དགའ་མོས་ཡོད་ལ་རྒྱ་མཚོའི་རླབས་
སྒྲ་ཇི་ལྟར་ཡོད་མིན་ཐོས་འདོད་ཆེན་པོ་ཡོད།
ཨ་མས་ཇ་འཁྱེར་བཞིན་མ་སླེབས་པའི་སྔོན་ཚུད་ལ་ངས་མགྱོགས་པོར་ཚོང་
ཁང་དུ་ཡོད་པའི་གསར་བུ་དེའི་སྐོར་བཤད་པ་ཡིན།
“དངོས་གནས་བྱས་ན་ངས་མི་དེ་ངོ་ཤེས་ཀྱི་ཡོད་པ་འདྲ་པོ་ཞིག་འདུག”ཅེས་རིཾན་གྱིས་
ཅུང་ཙམ་རྗེས་བརྗོད་བྱུང་། “ངའི་གཅེན་པོའི་གྲོགས་པོ་ཞིག་ཚོང་ཁང་དེ་ལ་རེས་
གཟའ་སྤེན་པར་ལས་ཀ་བྱེད་ཀྱི་ཡོད་རེད། ཁོང་ནི་མཐོ་རིམ་སློབ་གྲྭའི་སློབ་མ་རེད་ལ་
102

ཐ་དད་པའི་འཇིག་རྟེན།
ཁོང་ནི་པི་ཀྲིའི་(Peter)ཁྱིམ་དུ་སྡོད་བཞིན་ཡོད། ”
པི་ཀྲི་ནི་རོན་གྱི་གཅེན་པོ་རེད། ངས་མི་དེ་པི་ཀྲིའི་ཁྱིམ་དུ་བསྡད་ཡོད་པ་
དེར་ཡིད་ཆེས་མ་བྱུང་། ‘ཁོའི་མིང་ལ་ག་རེ་ཟེར་གྱི་འདུག་གམ།”ཞེས་ངས་དྲིས།
‘ཁོའི་མིང་ལ་ཇིམ་ཟེར། དངོས་གནས་དོ་ནུབ་དགོང་མོ་པི་ཀྲིའི་ཁྱིམ་དུ་ཐུགས་སྤྲོ་ཞིག་
ཡོད་པས་ངའི་མཉམ་དུ་ཤོག་དང་ཕལ་ཆེ་ཇིམ་དེ་གར་ཡོད་ངེས་རེད།’ རོན་གྱིས་སྨྲས་
བྱུང༌།
ངས་མི་གཞན་ལ་སྐད་ཆ་ཤོད་ཐུབ་ཀྱི་མེད་ཙང་ཐུགས་སྤྲོ་ནི་ང་རང་ལ་དཀའ་
ལས་ཁག་པོ་འདུག
འདི་ནི་ང་རང་གྲོགས་པོ་འོན་པ་ཚོ་དང་མཉམ་དུ་ཡོད་དུས་ཕན་ཚུན་ལག་བརྡའི་ཐོག་ནས་
སྐད་ཆ་ཤོད་བཞིན་གད་མོ་ཚད་མེད་ཤོར་གྱི་ཡོད་པ་དང་རྦད་དེ་ཐ་དད་རེད། ཁོང་ཚོ་
དང་ལྷན་དུ་ཐུགས་སྤྲོ་ལ་རོལ་བ་ནི་གཞན་དང་གཏན་ནས་མི་འདྲ་བའི་རྒྱུ་མཚན་ནི། ང་
ཚོ་ཚང་མའི་སྐད་ཡིག་གཅིག་མཚུངས་རེད། ང་ཁོང་ཚོ་དང་མཉམ་དུ་ཐུགས་སྤྲོ་ལ་རོལ་
བ་ནི་རང་ཉིད་དངོས་པོ་ཚང་མའི་ལྟེ་བ་ལྟ་བུ་ཞིག་ཏུ་ཚོར་གྱི་འདུག སྐད་ཆ་ཤོད་ཐུབ་
མཁན་གྱི་མི་དང་མཉམ་དུ་ཐུགས་སྤྲོ་ལ་རོལ་བ་ནི་ང་རང་གཞན་པ་ལྟ་བུ་ཞིག་ཚོར་བའམ་
ཡང་ན་ང་རང་ནི་རང་ཉིད་ཡིན་སྲིད་དམ་སྙམ།
རོན་གྱིས་ང་རང་ཅི་ཞིག་བསམ་གཞིག་བྱེད་ཀྱི་ཡོད་པ་ཤེས་ཐུབ། ‘ཐུགས་
སྤྲོ་ལ་ཤོག སྐུ་མཁྱེན། ངས་ཁྱོད་ཡོང་བའི་རེ་བ་ཡོད།’ རོན་གྱིས་ལག་བརྡ་བསྟན།
“འགྲིག་གི་རེད།” ངས་དེ་ལྟར་ལན་འདེབས་པའི་མོད་ལ་ཨ་མས་ཇ་འཁྱེར་བཞིན་སླེབས་
བྱུང༌།
103

པདྨ་ཚེ་དབང་གི་བསྒྱུར་རྩོམ་ཕྱོགས་བསྒྲིགས།
ལེའུ་བཞི་པ། ཐུགས་སྤྲོ།
དེ་རྗེས་ངས་རང་ཉིད་ཀྱི་གྱོན་གོས་རྣམས་འཚོལ་བཞིན་པའི་སྐབས་སུ་ཨ་མ་ངའི་ཉལ་
ཁང་དུ་འཛུལ་བྱུང་། ངའི་ལག་གཅིག་ན་གོས་ལྗང་ཁུ་ཞིག་དང་ལག་གཞན་ན་སྨད་གོས
ནག་པོ་ཞིག་ཡོད། ང་རང་སྟོད་ཐུང་དེ་དང་སྨད་གོས་གཉིས་ཀ་ཡིད་ལ་འཐད་པོ་མ་བྱུང་།
ངའི་
ཨ་མས་མལ་ཁྲི་ལས་སྦ་ལེན་སྔོན་པོ་ཞིག་(jumper)བླངས་ནས་སྤྲད་བྱུང་།
ཨ་མས་‘བརྙན་འཕྲིན་ནང་གནམ་དཔྱད་པས་གངས་འབབ་ཀྱི་རེད་ཟེར་གྱི་འདུག”ཅེས་
བརྗོད་བྱུང་།
དེ་ནས་ཁོང་གིས་འཛུམ་མདངས་ཕྱང་བ་དང་སྦྲགས་ང་ལ་འོ་ཞིག་བྱས། ཨ་མ་ལགས་
ཀྱིས་ཇིམ་གྱི་སྐོར་ཤེས་ཀྱི་མེད་པ་དེར་ང་རང་བདེ་པོ་མ་བྱུང་། གལ་སྲིད་བཤད་དགོས་
པའི་སྐད་ཆ་གང་ཞིག་ཡོད་ཀྱང་ང་རང་གིས་ཁོ་ཨ་མ་ལ་ཚང་མ་སྦ་གསང་མེད་པར་བཤད་
རྒྱུའི་བློ་ཐག་བཅད་པ་ཡིན།
དཔྱིད་དུས་སླེབས་ལ་ཉེ་ཡང་གནམ་གཤིས་ནི་ཧ་ཅང་གིས་གྲང་། རིཾན་དང་ངེད་གཉིས་
ཐུགས་སྤྲོ་ལ་འགྲོ་བའི་ལམ་བར་དུ་བཏུང་བྱ་ཞིག་ཉོ་ཆེད་འགྲོ་མཚམས་བཞག་ཅིང་།དེ་ནས་
ངེད་གཉིས་པི་ཀྲིའི་ཁང་པའི་འགྲམ་དུ་འབྱོར་དུས་གངས་འབབ་འགོ་བརྩམས་སོང་།
ངེད་གཉིས་སྒོ་འགྲམ་དུ་སྒུག་བཞིན་པའི་སྐབས་སུ་རོན་གྱིས་ང་ལ་བལྟ་བཞིན་‘གྲ་
སྒྲིག་ཡིན་ནམ།”ཞེས་དྲིས།
ངས་ཁོང་ལ་དགོད་བཞིན་དུ“ལགས། ང་རང་གྲ་སྒྲིག་ཡིན།”ཞེས་ལན་བཏབ་། བུ་
མོ་ཞིག་གིས་སྒོ་ཕྱེ་བ་དང་རིཾན་ལ་“ཁམས་བཟང་། ”ཞེས་འཚམས་འདྲི་བྱས། ངས་ཁོ་
104

ཐ་དད་པའི་འཇིག་རྟེན།
མོ་ངོ་གཏན་ནས་མི་ཤེས། མོ་ནི་ཧ་ཅང་གིས་མཛེས་པ་ཞིག་འདུག་ལ་མོས་གྱོན་ཆས་དམར་
པོ་སྤུས་དག་ཅིག་གྱོན་འདུག ངས་མོ་ལ་འཛུམ་ཙམ་བྱས་པ་དང་སྦྲགས་རོན་གྱི་རྗེས་སུ་
ཁང་པའི་ནང་དུ་འཛུལ།
ཁང་པའི་ནང་དུ་མི་ཚོགས་ཀྱིས་ཁེངས་འདུག ངེད་ཚོ་ཐབ་ཚང་གི་ཕྱོགས་སུ་བསྐྱོད་
པ་ན། བུད་མེད་ཚང་མའི་སྨད་གོས་ཐུང་ཐུང་དང་ཡང་ན་སི་ཀི་ཚི་(skirts)གྱོན་མཁན་
ཤ་སྟག་རེད། སྦ་ལེན་སྟོད་ཐུང་དང་ཇིན་གོས་ཐུང་གྱོན་མཁན་ནི་ང་རང་གཅིག་པུ་རེད་
འདུག
རོན་དང་ངེད་གཉིས་ཀྱིས་བཏུང་བྱ་རྣམས་ཚོམ་ཆེན་དུ་དབོར་བ་ཡིན། ཡིན་ནའང་
འདི་ན་ཡང་མི་ཚོགས་ཀྱིས་ཁེངས་འདུག འདི་ན་ཚ་དྲོད་ཤིན་ཏུ་ཆེན་པོ་འདུག་ཀྱང་ངས་
སྦ་ལེན་སྟོད་གོས་དེ་ཕྱིར་འབུད་ཕོད་མ་བྱུང་། རྒྱུ་མཚན་ནི་ངས་ནང་ལོགས་ལ་སྟོད་གོས་
གྱོན་མེད། སྦ་ལེན་གྱོན་པ་འདི་ནོར་འཁྲུལ་ཞིག་རེད་འདུག་ཀྱང་ངས་དེ་སྣང་མེད་དུ་གཏོང་
ཐབས་བྱས་པ་ཡིན།
“རོལ་དབྱངས་ཀྱི་སྐད་སྒྲ་ཧ་ཅང་གིས་ཆེན་པོ་འདུག”ཅེས་ངས་རོན་ལ་བརྗོད་པ་
ཡིན། “ཁྱོད་ཀྱིས་དེ་ཇི་ལྟར་བྱས་ནས་ཤེས་སམ།”ཁོས་དེ་ལྟར་འདྲི་བཞིན་འཛུམ་དམུལ་
བྱུང་། ‘“གང་ཡིན་ཞེ་ན་དེ་ངའི་རྐང་པས་ཚོར་གྱི་འདུག”ཅེས་ངས་སྨྲས་པ་དང་དེ་ནི་
དངོས་ཡོད་བདེན་པ་ཞིག་རེད། དེ་ནི་ངའི་ལག་པ་ཨ་མའི་རྒྱུད་སྐུད་སྟེང་དུ་འཆང་བ་
དང་འདྲ། རོལ་དབྱངས་ཀྱི་སྦིར་སྒྲ་ནི་ས་མཐིལ་བརྒྱུད་ནས་ངའི་རྐང་སྟེང་ན་འཕྱོ། དེ་
ནས་རྐང་པ་བརྒྱུད་ནས་ལུས་སྟེང་ཡོངས་རྫོགས་ལ་ཁྱབ།
མི་ཞིག་ང་ཚོའི་མདུན་དུ་སླེབས་བྱུང༌། དེ་ནི་པི་ཀྲི་རེད། ཁོས་རིཾ ན་ལ་སྐད་ཆ་
ཚིག་འགའ་བཤད་པ་དང་ང་ལ་བལྟས་བྱུང༌། པི་ཀྲིར་གྱིས་ང་རང་འོན་པ་ཡིན་པ་ལོས་
105

པདྨ་ཚེ་དབང་གི་བསྒྱུར་རྩོམ་ཕྱོགས་བསྒྲིགས།
ཤེས། ‘བཀྲ་ཤིས་བདེ་ལེགས། སྭེམ།”ཞེས་ཁོས་ཁ་ནས་རྗོད་པ་ངས་མཐོང་བྱུང་།
‘ཇིམ་ག་པར་འདུག་གམ།”ཞེས་འདྲི་འདོད་བྱུང་ཡང་ངས་དྲིས་མེད། ངས་ཧའེ་ལོ་ཞེས་
བརྗོད་ནས་འཛུམ་ཙམ་བྱས།པི་ཀྲིར་གྱིས་ང་ཚོ་ལ་སྐད་ཆ་ཅུང་ཟད་བཤད་རྗེས་དེ་ནས་
ཁོས་རོལ་དབྱངས་བརྗེ་རུ་ཕྱིན་སོང༌། རོན་གྱིས་ང་ལ་སྐད་ཆ་ཤོད་བཞིན་པའི་སྐབས།
མི་
ཁང་པ་ན་ཡོད་པའི་མི་རྣམས་ཀྱིས་ངེད་གཉིས་ཀྱི་ལག་བརྡའི་སྐད་ཆ་ལ་བལྟས་འདུག
ཚོས་ང་རང་གིས་མཛུབ་བརྡའི་ཐོག་ནས་སྐད་ཆ་ཤོད་སྐབས་ཡང་ཡང་བལྟ་ངེས་རེད། ངའི་
སྣང་ངོ་ལ་ཁོ་ཚོས་དེ་ལ་བལྟ་རྒྱའི་སྤྲོ་བ་ཡོད་པ་འདྲ།
རོན་གྱིས་ལོན་ཌོན་དུ་ཡོད་པའི་ཁོང་གི་གྲོགས་པོ་གསར་པ་རྣམས་དང་ལྷན་དུ་རྩེད་
འཚར་གྱི་སྐོར་ང་ལ་བཤད་བྱུང་། ཁོས་བུ་མོ་མེ་རཱི་(Mary)ཞེས་པའི་སྐོར་མང་དུ་བཤད།
“མེ་རཱི་ཁྱོད་ཀྱི་དགའ་གྲོགས་རེད་དམ།”ཞེས་ངས་ཁོང་ལ་དྲིས་པས་ཁོང་གི་གདོང་མདོག་
ཅུང་ཟད་དམར་པོ་གྱུར། “ད་ལྟའི་ཆ་ལ་མོ་ནི་གྲོགས་མོ་ཙམ་ཞིག་རེད། ཡིན་ནའང་
མོ་ངའི་དགའ་གྲོགས་བྱེད་བཅུག་འདོད་འདུག”
ངས་ཇིམ་གྱི་སྐོར་ལ་བསམ་བློ་བཏང་བ་ཡིན། ཁོང་ག་པར་ཕྱིན་པ་ཡིན་ནམ། ཐུགས་
སྤྲོ་གཏོང་ས་འདི་ནི་ཁོང་གི་ཁང་པའི་ནང་རེད། ཁོང་འདི་གར་མི་སླེབས་པའི་རྒྱ་མཚན་
གང་ཡིན་ནམ།
ངས་བསམ་བློ་ག་རེ་གཏོང་གི་ཡོད་མེད་རོན་གྱིས་ཤེས་པར་བརྟེན“ཁོང་མགྱོགས་
པོ་ཡོང་གི་རེད།”ཅེས་བརྗོད་བྱུང་།
ཆུ་ཚོད་བཅུ་པ་ཙམ་ལ་སླེབས་དུས། རིཾན་གྱིས་གྲོགས་པོ་གཞན་པ་ཁག་གཅིག་དང་
མཉམ་དུ་ཁང་པའི་གྲུ་ཟུར་ཞིག་ན་སྐད་ཆ་བཤད་ནས་བསྡད་འདུག ང་རང་གིས་སྦ་ལེན་
སྟོད་ཐུང་གྱོན་ཡོད་པ་དང་ནང་ལ་ཧ་ཅང་གི་ཚ་དྲོད་ཆེ་བ་བཅས་ལ་བརྟེན་ང་རང་ཏོག་ཙམ་
106

ཐ་དད་པའི་འཇིག་རྟེན།
རིང་ལྡུམ་རྭའི་ནང་དུ་འགྲོ་རྒྱུའི་སེམས་ཐག་བཅད།
ཁང་པའི་ཕྱི་རོལ་ན་ཡོད་ཚད་དཀར་ཐིང་ངེར་མཆིས། ཕྱོགས་ཚང་མ་ལ་ཁ་
བའི་འདབ་མ་ལེགས་པར་བཀླུབས་འདུག་པས་བལྟ་ན་ཡིད་དུ་འོང་བ་ཞིག་འདུག ལྡུམ་
རྭ་དེ་ནི་བག་ལེབ་ཆེན་པོ་ཞིག་དང་མཚུངས་ལ་ང་རང་ནི་དེའི་ཐོག་ཏུ་སྐྱོད་མཁན་གྱི་མི་
བུ་ཐོག་མ་དེ་རེད། ཡང་ན་ངས་རང་ཉིད་ནི་འདིའི་ཐོག་ཏུ་གོམ་སྟབས་ཐོག་མ་སྒྱུར་མཁན་
གྱི་མི་བུ་དེ་རེད་སྙམ། འོན་ཀྱང་ངས་དུས་ཡུན་ཐུང་ངུ་ཞིག་ལ་རང་ཉིད་མིན་པར་རྟོགས་
བྱུང༌། རྐང་རྗེས་ཀྱི་གང་སར་ཤུལ་སྟོང་བཟོས་ཡོད་པ་མཐོང་བྱུང༌། ཡིན་ནའང་ངས་
མི་སུ་ཡང་མ་མཐོང་། གང་ལྟར་ཡང་འདི་ན་མི་ཞིག་ཡོད་པ་གཏན་འཁེལ་རེད། གང་
ཡིན་ཞེ་ན་ངའི་འགྲམ་ངོགས་ན་གངས་རླན་ཆག་ཆག་ཅིག་བཞུས་བྱུང༌།
ལེའུ་ལྔ་པ། གངས་རྩེད།
ངའི་གདོང་པའི་ཕྱོགས་ལ་གངས་རིལ་མང་དུ་བཞུས་བྱུང༌། དེ་རྗེས་ངས་མི་ཞིག་
སྡོང་པོ་དཀར་པོ་ཞིག་གི་རྒྱབ་ནས་ཡོང་བ་མཐོང་། ཁོང་ནི་ཚོང་ཁང་ནང་དུ་ཡོད་པའི་
མི་དེ་རེད། ཁོང་ནི་ཇིམ་རེད།
ངས་གད་མོ་དགོད་བཞིན་དུ་མགྱོགས་པོ་གངས་རིལ་ཞིག་བཟོས། དེ་ནས་ངས་རླུང་
བུ་དང་སྡེབ་ནས་བཞུས་པ་ཡིན་ཡང་ཇིམ་གྱིས་མགྱོགས་མྱུར་ཟུར་ཞིག་ལ་གཡོལ་སོང་བ་
དང་གངས་རིལ་དེ་ཁོང་གི་རྒྱབ་ཕྱོགས་ན་ཡོད་པའི་སྡོང་པོ་དེར་ཕོག་སོང་། དེར་བརྟེན་
ངས་སླར་ཡང་གངས་རིལ་གཅིག་བཟོས་པ་ཡིན། འོན་ཀྱང་ངས་དེ་མ་ཚར་གོང་ལ་ཁོས་
གངས་རིལ་གསར་པ་ཞིག་ང་ལ་བཞུས་བྱུང༌།
107

པདྨ་ཚེ་དབང་གི་བསྒྱར་རྩོམ་ཕྱོགས་བསྒྲིགས།
ང་རང་སླར་ཡང་གད་མོ་འཆོར། དེ་ནས་ང་རང་ཁྲོན་པ་ཞིག་གི་རྒྱབ་ཏུ་ཕྱིན་
ནས་གངས་རིལ་མང་དུ་བཟོས། ངས་དེ་དག་བཟོས་གྲུབ་རྗེས་ཁྲོན་པའི་རྒྱབ་ནས་ཐོན་ཚེ་
ཇིམ་གྱིས་གངས་རིལ་མང་པོ་བཟོས་འདུག་པ་དང་ང་རང་མགྱོགས་པོར་རློན་རྐྱང་ཆགས་
སོང་།
སྐར་མ་ཁ་ཤས་རིང་ང་རང་གད་མོ་ཚད་མེད་བགད་པའི་རྐྱེན་གྱིས་གྲོད་པ་ལ་
ན་ཟུག་གཏོང་བ་མ་ཟད་དེ་ནི་ང་རང་གི་གྲོགས་པོ་འོན་པ་རྣམས་དང་ལྷན་དུ་ཐུགས་སྤྲོ་ལ་
འགྲོ་དུས་ཡང་ཤོར་མྱོང་མེད། མཐར་ངས་ཡར་བལྟས་པ་ན་ཇིམ་ང་རང་གི་ཉེ་འགྲམ་
དུ་ལངས་ནས་ཡོད་པ་མཐོང་། ངས་ཅུང་ཟད་ཅིག་འགྲིགས་མེད་པ་ཤེས། ཁོས་ད་ལྟ་
འཛུམ་མདངས་སྟོན་གྱི་མི་འདུག ཁོས་ང་ལ་བལྟས་འདུག ཚོང་ཁང་དུ་ཡོད་དུས་ཁོས་
ང་ལ་ཇི་ལྟར་ལྟ་བ་བཞིན་ད་ལྟ་ཡང་གཅིག་མཚུངས་ཡིན་པ་ངས་དྲན་སོས་བྱུང༌། ཁོས་
ངའི་སྒུག་འདུག ཡིན་ནའང་ངས་ལན་འདེབས་མི་ཐུབ།
ངས་ཁོང་གི་གདོང་ལ་བལྟ་བཞིན་ཁོས་སླར་ཡང་སྐད་ཆ་ཤོད་རྒྱུ་ལ་སྒུག་ནས་
བསྡད། ཏོག་ཙམ་རྗེས་ནས་ཁོས་སྐད་ཆ་བཤད་བྱུང་བས་ངས་ཁོང་གི་ཁ་ལ་གཟབ་ནན་
གྱིས་བལྟས། ཁང་ཁྱིམ་གྱི་གྲུ་ཟུར་ཞིག་ན་གློག་སྒྲོན་དཔྱང་ཞིང་གང་ལྟར་ཡང་ངེད་
ཅག་གི་མཐའ་སྐོར་ན་ཡོད་པའི་གངས་ཀྱིས་ཉིན་བྱེད་ལྟར་གསལ་བར་བྱས།
“ཁྱེད་ཀྱི་མིང་ལ་གང་ཟེར་རམ།” ཁོས་དེ་ལྟར་དྲིས་བྱུང་བས་ད་ཐེངས་ང་རང་གི་
ལན་འདེབས་རྒྱུ་གལ་ཆེན་པོ་རེད་སྙམ། “སེམ། ངའི་མིང་ལ་སྭེམ་ཟེར། ’ ཞེས་
ངས་གཟབ་ཉན་གྱིས་སྨྲས་པ་དང་དེ་ནས་ངས་ཁོང་ལ“ཁྱོད་ཀྱིས་ང་ལ་གང་བཤད་པ་ངས་
ཐོས་ཀྱི་མི་འདུག ང་འོན་པ་ཡིན།”ཞེས་བརྗོད། ཁོས་ང་ལ་དུས་ཡུན་རིང་མོ་ཞིག་བལྟས་
པ་དང་ངས་བཤད་པའི་སྐད་ཆ་རྣམས་ཁོང་གིས་གོ་བརྡ་འཕྲོད་ཡོད་མིན་མི་ཤེས། དེ་
108

ཐ་དད་པའི་འཇིག་རྟེན།
ནས་ཁོས་འཛུམ་བཞིན ‘སེམ། ཁྱོད་ཀྱིས་མཆུ་བརྡ་ཀློག་ཐུབ་བམ།”ཟེར། ངས་མགོ་
བོ་ལྕོག་བཞིན‘ལགས་ཐུབ་ཀྱི་ཡོད། ངས་རྒྱུན་དུ་དེ་ལྟར་བྱེད་ཀྱི་ཡོད།’ཅེས་བརྗོད་པ་
ཡིན། “བྱས་ན་ཁྱོད་ཀྱིས་འདི་མཆུ་ཀློག་རྒྱབ་དང་། ”ཞེས་བརྗོད་པ་དང་ཁོས་མཆུ་
ཏོ་དལ་བུར་འགུལ་བྱུང་། “ད་སྐད་ཆ་ཤོད་ཡག་གི་དུས་ཚོད་རྫོགས་སོང་། ཁྱོད་ཀྱིས་
གངས་རིལ་གཞུ་རྒྱུའི་སྟ་གོན་བྱོས་ཤིག”ཅེས་བརྗོད་པ་དང་དེ་ནས་ཁོང་སྡོང་པོ་དེའི་རྒྱབ་
ལོག་ལ་རྒྱུག་ཕྱིན་སོང་། ང་རང་ཕར་གཡོལ་མ་ཚར་གོང་ལ་གངས་རིལ་རླུང་དང་སྡེབ་
ནས་སླེབས་བྱུང༌།
ང་རང་གད་མོ་ཤོར་བཞིན་ཁྲོན་པའི་རྒྱབ་ཏུ་རྒྱུག་ཕྱིན། ངས་གངས་རིལ་གཞུ་
ཐེངས་དང་པོ་དེ་ཁོང་གི་གདོང་པར་ཕོག་སོང༌། ཁོས་ཚུར་བཞུས་བྱུང་བ་དེ་ཡང་
ངའི་གདོང་པར་ཕོག གངས་ནི་རློན་པ་དང་གྲང་མོ་ཡིན་པར་ངའི་མིག་ལམ་དུ་མངོན་
གྱི་འདུག་ཀྱང་ང་ཁོང་ཁྲོ་གང་ཡང་ཟ་མ་བྱུང་། ང་རང་སྐྱིད་པོ་བྱུང་། ཇིམ་གྱིས་ང་ལ་
གངས་བཞུས་པའི་རྒྱུ་མཚན་ནི་ཁོས་ང་ལ་སྣང་བར་སོང་བ་ཡིན་པ་ངས་རྟོགས་ཐུབ།
མི་ཚོས་དུས་རྒྱུན་ང་རང་འོན་པ་ཡིན་པ་ཤེས་དུས་ང་ལ་གཟབ་གཟབ་བྱེད་ཀྱི་
རེད། ང་རང་ནི་རིན་གོང་ཆེ་བའི་ཤེལ་ཧྲུག་ལྟ་བུ་ཞིག་ཡིན་པར་ཚོར་གྱིན། རིན་གོང་
ཆེ་བའི་ཤེལ་ཧྲུག་དང་མཉམ་དུ་གྲོགས་པོ་བྱེད་རྒྱུ་ནི་ཧ་ཅང་གི་ཁག་པོ་ཞིག་རེད། འོན་
ཀྱང་ཇིམ་གྱིས་སྣང་བ་རྣམ་རྟོག་དང་འཛེམ་ཟོན་གང་ཡང་མི་བྱེད་པ་དེར་ང་རང་ཧ་ཅང་
དགའ་པོ་བྱུང་།
མགྱོགས་པོར་ང་རང་ངལ་ཞིང་དུབ་པར་གྱུར་སོང་ཡང་ངས་མཚམས་འཇོགས་
བྱས་མེད། ངས་མཚན་མོ་ཧྲིལ་པོར་ཇིམ་ལ་གངས་རིལ་བཞུས་ནས་བསྡད་འདོད་སྐྱེས།
ཡིན་ནའང་སྐར་མ་ལྔ་ཙམ་རྗེས་ཇིམ་གྱིས་མཚམས་བཞག་སོང༌། ཁོང་གིས་མཚམས་
109

པདྨ་ཚེ་དབང་གི་བསྒྱུར་རྩོམ་ཕྱོགས་བསྒྲིགས།
བཞག་དགོས་པའི་རྒྱུ་མཚན་གང་ཡིན་བརྟགས་པའི་ཚེ་ཁོས་ཁ་འགུལ་བ་མཐོང༌། འོན་
ཀྱང་ཁོས་ང་ལ་བལྟ་གིན་མེད་པར་ངའི་རྒྱབ་ཕྱོགས་ན་ཡོད་པའི་མི་ཞིག་ལ་བལྟས་འདུག
ངས་ཁ་ཕྱིར་སློག་ནས་བལྟས་པ་ན་ཁང་པའི་འགྲམ་དུ་བུ་མོ་ཞིག་ལངས་ནས་ཡོད་པ་མཐོང་།
མོ་ནི་གོས་དམར་བཀླུབས་པའི་བུ་མོ་དེ་རེད་ལ། ང་དང་སཽན་ཐུགས་སྤྲོ་ལ་འབྱོར་དུས་
སྒོ་ཕྱེ་མཁན་གྱི་བུ་མོ་དེ་རང་རེད། མོས་ཇིམ་ལ་གཏམ་ཁ་ཤས་སྨྲས་པ་དང་ཕར་བལྟས་
ཚོད་ལ་སྐྱིད་པོ་རང་བྱུང་མི་འདུག། མོ་ནི་འཛུམ་མདངས་བྲལ་བ་མ་ཟད་མིག་ན་ཁྲོ་ཉམས་
མངོན། ཁྲོ་ཉམས་དེ་ནི་ཁོ་མོའི་རྐང་པ་བརྒྱུད་སའི་གྱོན་གོས་དམར་པོ་དེ་དང་གཉིས་སུ་མ་མཆིས།
ཇིམ་ཁ་བས་གཡོག་པའི་རྩྭའི་སྟེང་དུ་བཞུད་འགོ་བརྩམས་པ་དང་ངའི་འགྲམ་དུ་འབྱོར་
དུས་ཁོས་ངའི་གདོང་པ་ལ་བལྟ་བཞིན་འཛུམ་ཙམ་བྱས་རྗེས། ‘‘རྗེས་མ་ང་རྒྱལ་ཁ་ཐོབ་ཀྱི་རེད། ”
ཅེས་ང་ལ་བརྗོད་པ་དང་དེ་ནས་ཁོང་བུ་མོ་དེ་དང་ལྷན་དུ་ནང་ལ་བསྐྱོད་སོང་།
ང་ཁང་པའི་ནང་དུ་ཕྱིར་ལོག་སླེབས་དུས་རོན་ཐབ་ཚང་དུ་བསྡད་འདུག ‘“སྣེམ། ཁྱོད་
ད་དུང་ཡང་དེ་གར་བསྡད་ཡོད་དམ། ངས་ཁྱོད་རང་བཙལ་བསྡད་ཡོད།”ཁོས་གོ་བརྡ་བྱས་པ་
དང་ངའི་གྱོན་གོས་རློན་པར་མཐོང་དུས་‘‘ཁྱོད་ཀྱི་སྦ་ལེན་གང་བྱས་སམ། ” ངས་ཁོང་ལ་
ལན་འདེབས་མ་བྱས་སྔོན་ཇིམ་ཐབ་ཚང་གི་ཟུར་གཞན་དེ་ལ་བསྡད་ཡོད་པར་མཐོང་། གྱོན་
ཆས་དམར་པོ་བཀླུབས་པའི་བུ་མོ་དེས་ཁོང་ལ་གཅིག་ཤོད་བཞིན་འདུག་ཀྱང་ཁོས་དེ་ལ་ཁ་ཡ་བྱེད་
ཀྱི་མི་འདུག། ཁོས་ང་ལ་བལྟས་འདུག་ཅིང་རོན་གྱིས་ལག་བརྡ་ཐོག་ནས་སྐད་ཆ་ཤོད་བཞིན་
མཆིས།
རོན་གྱིས་ང་རང་སུ་ཞིག་ལ་བལྟ་བཞིན་ཡོད་མེད་མཐོང་སོང་“ཁྱོད་རང་ཇིམ་དང་མཉམ་
དུ་ཕྱི་རོལ་དུ་རྩེད་མོ་རྩེ་རུ་ཕྱིན་པ་ཡིན་ནམ།’’ ཁོས་དྲིས་པར་ངས་ངོ་གདོང་དམར་པོར་གྱུར་
ནས་ལན་བཏབ་པས་ཁོ་རང་གད་མོ་ཤོར་སོང་།
110

པདྨ་ཚེ་དབང་གི་བསྒྱུར་རྩོམ་ཕྱོགས་བསྒྲིགས།
ལེའུ་དྲུག་པ། དཔྱིད་ཀའི་གཙང་བཟོ།
ཕྱི་ཉིན་གྱི་རེས་གཟའ་སྤེན་པ་ནི་སྤྱི་ཟླ་གསུམ་པའི་རེས་གཟའ་སྤེན་པ་དང་པོ་དེ་རེད།
ཟླ་བ་གསུམ་པའི་རེས་གཟའ་སྤེན་པ་དང་པོ་ནམ་ཡིན་ལ་ཨ་མས་ཁང་པ་གཙང་སྦྲ་བྱེད་རྒྱུར་
ཧ་ཅང་གིས་དགའ་མོས་བྱེད། ཨ་མས་འདི་ལ་དཔྱིད་ཀའི་གཙང་བཟོ་ཞེས་བཏགས་པ་
རེད། ངའི་ཨ་མས་འོག་ཁང་གཙང་མ་བཟོ་བ་དང་ངས་ཐོག་ཁང་གཙང་མ་བཟོས་པ་ཡིན།
འོག་ཁང་ནི་སྲང་ལམ་གྱི་ཕྱོགས་སུ་འཁེལ་ཡོད་སྟབས་མོ་ཊ་ལ་སོགས་འགྲོ་འོང་མང་བས
ཕྱི་རོལ་གྱི་མཛེས་ཉམས་མཐོང་མི་ཐུབ།
ངས་སླར་ཡང་ཇིམ་མཐོང་འདོད་པར་བརྟེན་གཙང་སྦྲ་བྱེད་བཞིན་པའི་སྐབས་
སྒེའུ་ཁུང་ལས་ཕྱི་རོལ་དུ་ཡང་ཡང་བལྟས། ཁོང་ཐེངས་གཅིག་ཕྱིར་ཐོན་ནས་མེ་ཏོག་
དང་ཤིང་ཏོག་རྣམས་ཅོག་ཙེའི་ཐོག་ཏུ་བསྒྲིགས་ཏེ་སླེབས་བྱུང་ནའང་ཁོས་ལམ་ཐད་ནས་
ཡར་ཁྱོན་ནས་བལྟས་མ་བྱུང་།
གངས་རྩེད་བརྩེས་པའི་དུས་ཚོད་དེ་ནི་ད་ཆ་བདུན་ཕྲག་གཅིག་འདས་ཟིན། གལ་
ཏེ་ཁྱེད་ཉིད་བརྩེ་དུང་ནང་ལྷུང་ཡོད་ཚེ་བདུན་ཕྲག་གཅིག་གི་དུས་ཡུན་ནི་ཧ་ཅང་གི་རིང་
པོ་ཞིག་རེད། ད་ནི་ཉི་མ་ཚ་དྲོད་ཆེ་བའི་རྐྱེན་གྱིས་གངས་ཚང་མ་བཞུར་ཟིན། ང་རང་
འདི་ལ་བློ་ཕམ་ཤིན་ཏུ་ཚེ།
“སྭེམ། ཁྱོད་ཀྱིས་ཁང་པ་གཙང་མ་བཟོས་ཚར་མ་སོང་ངམ།” ཨ་མས་ངའི་མདུན་
དུ་ལངས་བཞིན་ལག་བརྡ་བྱས། ངས་ད་དུང་ཡང་ཁང་པར་གཙང་སྦྲ་བྱས་མ་ཚར་བའི་
རྒྱུ་མཚན་གང་ཡིན་ངའི་ཨ་མས་ཤེས་མི་འདུག གལ་སྲིད་སྒེའུ་ཁུང་ཕྱི་ལ་བལྟས་པ་དང་
112

ཐ་དད་པའི་འཇིག་རྟེན།
གངས་རིལ་བཟོ་རྒྱུ་བཅས་ལ་སེམས་པ་གཡེང་མེད་ཚེ་ང་རང་དུས་རྒྱུན་གཙང་མ་བཟོ་རྒྱུ་
ལ་ཧ་ཅང་གིས་མགྱོགས་པོ་ཡོད། ངས་ཁོང་ལ་‘དགོངས་པ་མ་ཚོམ།’ཞུས་པས་ཨ་མ་
ལགས་ཀྱིས་འཛུམ་ཙམ་བྱས།
“སྐྱོན་མེད། ཁྱོད་ཚོང་ཁང་དུ་ཕྱིན་ནས་སྒེའུ་ཁུང་གཙང་མ་བཟོ་བྱེད་དེ་ཉོ་ཐུབ་བམ།
ངས་དེ་ཉོ་རྒྱུ་རྦད་དེ་བརྗེད་འདུག”ཅེས་ཨ་མས་ང་ལ་དྲིས་བྱུང་བས། ཨ་མས་ང་རང་
ཚོང་ཁང་དེར་མངག་པར་ང་རང་ཧང་སང་ཞིང་ཡིད་མི་ཆེས་པར་ལྟ་བུར་གྱུར།
“སེམ། ཁྱོད་ཀྱིས་དེ་ཡོང་བ་འདུག་གམ།”
‘“ཡོང་བ། ངས་ཕྱིན་ཆོག” ཅེས་ལན་བཏབ་ཀྱང་ང་རང་གི་གདོང་པ་དམར་པོར་གྱུར་
ཡོད་པ་ཚོར།
‘དངོས་གནས་ཡིན་ནམ། དེ་མིན་ང་ཕྱིན་པས་ཆོག”ཅེས་ཨ་མ་ལགས་ཀྱིས་བཤད་བྱུང༌།
“ང་འགྲོ་ཡི་ཡིན།”ཞེས་བརྗོད་པ་དང་མྱུར་དུ་སྐས་འཛེགས་ལས་བབས་བཞིན་ཁང་པ་དང་
བྲལ།
ང་ཚོང་ཁང་དུ་ཡར་འཛུལ་བ་ན་ཇིམ་བྲེལ་ཟིང་ནང་འདུག ཁོང་ནི་ཆང་གི་ཤེལ་དམ་
འཁྲིས་སུ་མི་ཞིག་དང་མཉམ་དུ་ལངས་འདུག ཁོས་མི་དེ་ལ་ཆང་གང་ཞིག་ཉོས་ན་ལེགས་
པ་ཡོད་མིན་གྱི་གྲོས་ཐག་གཅོད་རྒྱུའི་རོགས་པ་གནང་བཞིན་འདུག མི་དེ་ནི་གཟུགས་པོ་
ཐུང་ཐུང་ཞིག་ལས་མི་འདུག་པས་ཇིམ་གྱིས་མི་དེའི་ཐོག་ནས་ང་ལ་ཚུར་འཛུམ་མདངས་
ཕྱུང་བྱུང༌།
ངས་ཁོང་ལ་ཕར་འཛུམ་ཙམ་བྱས་པ་དང་དེ་ནས་ང་རང་གཙང་མ་བཟོ་བྱེད་ཀྱི་
ཤེལ་དམ་བསྒྲིགས་སའི་ཕྱོགས་སུ་བསྐྱོད། ཨ་མས་དུས་རྒྱུན་ཤེལ་སྒོ་གཙང་མ་བཟོ་བྱེད་
དེ་ག་རང་ཉོ་ཡི་ཡོད་ནའང་ང་རང་གིས་གང་ཞིག་ཉོས་ན་ཡག་མིན་མི་ཤེས་པའི་ཚུལ་གྱིས་
113

པདྨ་ཚེ་དབང་གི་བསྒྱུར་རྩོམ་ཕྱོགས་བསྒྲིགས།
བསྡད། ངའི་རེ་བ་ནི་མི་ཆུང་འདིས་ཆང་འདེམས་ནས་མགྱོགས་པོ་ལོག་འགྲོ་རྒྱུ་དང་ང་
རང་ཇིམ་ཐུག་འདོད་པ་དེ་རེད།
མཐའ་མ་མི་དེས་ཆང་དམ་བི་དཀར་པོ་གཅིག་དང་དམར་པོ་གཅིག་བཅས་གཉིས་
ཁྱེར་ནས་ཕྱིན་སོང་། ངས་སྒེའུ་ཁུང་གཙང་མ་བཟོ་བྱེད་དེ་འཁྱེར་ནས་ཇིམ་ལ་རིན་པ་
སྤྲད་དུ་ཕྱིན་པ་ན་ཁོས་ཤོག་བུ་ཆུང་ཆུང་ཞིག་གི་ཐོག་ཏུ་གཅིག་འབྲི་བཞིན་འདུག དེ་ནས་
ཁོས་དེ་ང་ལ་བསྲིངས་བྱུང་བས་ཡིག་གཟུག་ནག་པོ་དང་ཆེན་པོ་འདུག འདི་ནི་རི་མོ་མཁན་
གྱིས་བྲིས་པ་ལྟ་བུ་ཞིག་འདུག། “ངས་ཆང་ལས་ལྷག་པའི་གངས་རིལ་རྩེད་རྒྱུ་མང་
བ་ཤེས་ཀྱི་ཡོད།” ཅེས་བཀླགས་རྗེས་ང་རང་གད་མོ་འཆོར།
དེ་ནས་ཁོས ‘“ང་གཉིས་གངས་རྩེད་བརྩེས་པ་དེས་ཁྱོད་སྐྱིད་པོ་བྱུང་སོང་
ངམ།’ཞེས་བྲིས། ངས་ཁོང་གི་ལག་ནས་སྨྱུ་གུ་བླང་ནས “བྱུང༌། ང་རང་ཧ་ཅང་
སྐྱིད་པོ་བྱུང་།”ཞེས་བྲིས། ཡིག་ཕྲེང་དག་བཀླགས་ཚར་རྗེས་ཁོས་ང་ལ་ལྟ་བཞིན་སླར་
ཡང་གཅིག་འབྲི་འགོ་བརྩམས། ‘‘རོན་ཁྱོད་ཀྱི་དགའ་རོགས་རེད་དམ།”ཞེས་ངས་
བཀླགས། སྐབས་དེར་ངས་ཡིག་ལན་གང་ཡང་མ་བྲིས་པར་ཁ་ནས་“མ་རེད། ཁོང་
ནི་ངའི་གྲོགས་པོ་ཡག་ཤོས་དེ་རེད། ང་ལ་དགའ་རོགས་ཤིག་རག་མ་སོང་།”ཞེས་བརྗོད།
ཇིམ་གྱིས་དཀའ་ངལ་གང་ཡང་མེད་པའི་ཐོག་ནས་ངས་བཤད་པའི་སྐད་ཆ་རྣམས་གོ་བརྡ་
འཕྲོད་སོང་། ངས་ཀྱང་ཁོང་གིས་འགོ་ཚོས་ཡོད་པ་ཤེས་བྱུང༌། རྒྱུ་མཚན་ནི་ཁོས་ང་
རང་ལ་འཛུམ་མདངས་ཕྱུང་བྱུང༌།
“སང་ཉིན་དགོང་མོ་ང་ཐུག་འདོད་ཡོད་དམ།’ ཞེས་ཁོས་དྲིས་པ་དང༌། ཁོས་གཟབ་
ནན་གྱི་སྒོ་ནས་ཁ་འགུལ་བསྐྱོད་བྱས་པར་བརྟེན་ངས་ཁོང་གི་ཚིག་དོན་རྣམས་བདེ་བླག་
ངང་བཀླགས་ཐུབ་པར་གྱུར།
114

ཐ་དད་པའི་འཇིག་རྟེན།
‘‘ཡོང་བ། ང་རང་འདོད་མོས་ཡོད། ”ཅེས་བརྗོད།
ང་རང་ཁྱིམ་དུ་འབྱོར་དུས་ཨ་མས “སེམ། ཁྱོད་ཀྱིས་ཤེལ་སྒོ་གཙང་མ་བཟོ་བྱེད་ཉོ་
བ་ལ་དུས་ཚོད་འདི་འདྲ་མང་པོ་འགོར་རམ།’ཞེས་བརྗོད་བྱུང་ཡང་ངས་འཛུམ་ཙམ་བྱས་
པ་དང་སྦྲགས་‘“ཨ་མ་ལགས་དགོངས་དག་ཞུ།’ཞེས་ལྐུགས་བརྡ་བྱས་ནས་མགྱོགས་པོར་
ཐོག་ཁང་དུ་བསྐྱོད། ངས་གོས་དམར་བཀླུབས་པའི་བུ་མོ་དེ་ཡིད་ལ་འཁོར་དུས་ཨ་མའི་
ཉལ་ཁང་གཙང་མ་བཟོ་རྒྱུ་ཡང་བརྗེད་འདུག མོ་སུ་ཡིན་ནམ། ང་རང་ལན་དེ་ལ་ཞེད་
ཀྱི་འདུག ང་རང་ཇིམ་ལ་ཧ་ཅང་གིས་དགའ་དྲགས་པར་བརྟེན་ངས་གོས་དམར་བཀླུབས་
མཁན་གྱི་བུ་མོ་དེའི་སྐོར་བསམ་བློ་གཏོང་འདོད་མི་འདུག
115

པདྨ་ཚེ་དབང་གི་བསྒྱར་རྩོམ་ཕྱོགས་བསྒྲིགས།
ལེའུ་བདུན་པ། སྙིང་སྡུག་གསར་པ།
ཕྱི་ཉིན་དེར་ཨ་མ་ང་གཉིས་ཡུལ་ཝིན་ཊི་སི་ཊོན་( Winterston)ལ་འཆམ་འཆམ་དུ་
བསྐྱོད་པ་ཡིན། ཝིན་ཊི་སི་ཊོན་ནི་ངའི་དགའ་ཤོས་བྱེད་སའི་ས་ཆ་ཞིག་རེད། འདི་ནི་
ནོར་ཝི་ཆིའི་(Norwich)ཤར་ཕྱོགས་དང་རྒྱ་མཚོའི་འགྲམ་དུ་ཡོད།
ཝིན་ཊི་སི་ཊོན་ནི་ཨ་མས་ང་དང་རོན་གཉིས་ཆུང་དུས་འཁྲིད་སའི་ས་ཆ་ཞིག་
རེད། འདིར་སླེབས་པ་ལ་མོ་ཊའི་ནང་དུ་སྐར་མ་བཞི་བཅུ་ཞེ་ལྔ་ཙམ་འགོར་གྱི་ཡོད། ངེད་
ཚོའི་ལུས་ལ་ཀོ་ཊི་གྱོན་པ་དང་འཚིག་ཇ་དང་ཚེ་མ་སྡེབ་བཙིར་(sandwich)བཟོས་ནས་
མཉམ་དུ་འཁྱེར་འགྲོ་ཡི་ཡོད།
རྒྱ་མཚོའི་མཐའ་ལ་གྲང་མོ་ཡོད་ཀྱང་ཉི་མ་དྲོ་པོ་རེད། བྱིས་པ་ཁག་གཅིག་
ཁྱི་གུ་དང་མཉམ་དུ་མཚོ་མཐའ་ལ་རྒྱུག་བཞིན་མཆིས། ངེད་ཚོ་སྐྱོད་བཞིན་པའི་སྐབས་
སུ་ངས་ཨ་མ་ལ་ཇིམ་གྱི་སྐོར་བཤད་པ་ཡིན། ངས་སྐད་ཆ་བཤད་ཚར་དུས་ངའི་གདོང་
པ་ཅུང་ཟད་དམར་པོར་གྱུར། ‘“ཁྱོད་དངོས་གནས་ཁོང་ལ་སྣང་བ་འགྲོ་འམ།” ཨ་མས་
ང་ལ་བལྟ་བཞིན་དྲིས།
མཚོ་རླུང་ལྡང་བའི་རྐྱེན་གྱིས་ཨ་མའི་ཞལ་རས་ཡོངས་རྫོགས་གནག་སྣུམ་སྐྲ་
ཡིས་བཏུམས་པ་དང་དེའི་གསེབ་ན་ངས་ཁོང་གི་འཛུམ་མདངས་མངོན་པར་མཐོང་ཐུབ།
“རེད། ང་ཁོང་ལ་སྣང་བར་འགྲོ་སོང༌།’ ཨ་མ་ཅུང་ཙམ་རིང་སྐྱོ་མདངས་ཐོན་པ་
དང་གོམ་པ་ཁ་ཤས་མདུན་དུ་བསྐྱོད་རྗེས་སླར་ཡང་ང་ལ་ཕྱིར་བལྟས་བྱུང་། “བརྩེ་དུང་
ནི་མཛེས་སྡུག་ལྡན་པ་ཞིག་རེད། སེམ། ཁྱོད་ཀྱིས་འདི་ཉིད་ལོངས་སུ་སྤྱོད་ཅིག ཁྱོད་
116

ཐ་དད་པའི་འཇིག་རྟེན།
ཀྱིས་འདི་ལ་གང་ཐུབ་ལོངས་སུ་སྤྱོད་ཅིག” ཅེས་སྨྲས་པ་དང་སླར་ཡང་འཛུམ་བྱུང༌།
དེ་ནུབ་མཚན་མོ་དེར་ང་རང་ཧ་ཅང་གིས་སྐྱིད་པོ་བྱུང༌། ང་དང་ཇིམ་གཉིས་
པོ་ནོར་ཝི་ཆིའི་གྲོང་ཁྱེར་གྱི་དཀྱིལ་ན་ཡོད་པའི་ཆང་ཁང་ཞིག་ཏུ་བསྐྱོད། འདི་ནི་གྲོང་
སྡེ་རྙིང་པའི་ནང་དུ་ཡོད་ཅིང་རྒྱུག་ཆུ་དང་ཐག་ཉེ་པོ་ཡོད། ཆང་ཁང་དུ་སྒྲོམ་སྟེགས་པོ་
ལོ་རྩེད་ས་ཞིག་འདུག རོན་གྱི་ང་ལ་སྒྲོམ་སྟེགས་པོ་ལོ་རྒྱབ་སྟངས་ལོ་གཅིག་གི་སྔོན་ལ་
བསླབས་ཟིན་པས་ད་ཆ་ང་ནི་ཁོང་ལས་ཀྱང་མཁས་པ་ཆགས་ཡོད།
ངས་རྒྱན་འཛུག་རྒྱ་ཅོག་དེ་ལ་བལྟ་བཞིན་པ་ཇིམ་གྱིས་མཐོང་ནས་དེ་མུར་དངུལ་
ཁ་ཤས་ཕྱུང་ནས་རྒྱ་ཅོག་དེའི་ཟུར་ན་བཞག ངེད་གཉིས་འགྲན་བསྡུར་བྱས་པ་ན་ང་རང་
ལས་སླ་པོའི་སྒོ་ནས་རྒྱལ་ཁ་ཐོབ་བྱུང་། འདིར་དུས་ཡུན་སྐར་མ་ལྔ་ལས་འགོར་གྱི་མེད།
ང་རང་གི་དགའ་གྲོགས་རྙིང་པ་དེས་ཁོ་རང་ཤོར་དུས་ཁོང་ཁྲོ་ཟ་ཡི་རེད། ཡིན་
ནའང་ངས་ཇིམ་ལ་བལྟས་པ་ན་ཁོང་ནི་གད་མོ་དགོད་བཞིན་འདུག་པས་ང་རང་དེ་ལ་དགའ་
པོ་བྱུང་། ‘དཔེ་མི་སྲིད་པའི་ཡག་པོ་འདུག ཡིན་ནའང་གངས་རིལ་ནི་ཁྱོད་ཀྱི་དེ་ལས་
ལྷག་གི་རེད།” ཅེས་ཟེར་བ་དང་དེ་ནས་ཁོས་ང་ལ་བལྟ་བཞིན་“ཁྱོད་ཀྱིས་ངའི་སྐད་ཆ་
རྟོགས་སོང་ངམ།”ཞེས་དྲིས།
ངས་གད་མོ་དགོད་བཞིན་དུ “ངས་ཤེས་སོང༌། ཁྱོད་ཀྱི་སྐད་ཆ་ལྷོད་པོ་བཤད་
པ་ཡིན་ན་ངས་འགོ་ཚོས་ཀྱི་འདུག ཁྱོད་ཀྱིས་ངས་བཤད་པ་རྣམས་འགོ་ཚོས་སོང་ངམ།”
ཇིམ་ཡང་གད་མོ་འཆོར་བཞིན། ‘‘འདུག ངས་ཁྱོད་ཀྱི་སྐད་ཆ་ཧ་ཅང་གི་ཡག་པོ་གོ་
ཡི་འདུག”
ངེད་གཉིས་ཅོག་ཙེ་ཞིག་ཞིག་གི་འགྲམ་དུ་བསྡད་ནས་དུས་ཡུན་ཆུ་ཚོད་གཉིས་
ཙམ་རིང་སྐད་ཆ་ཤོད་བཞིན་བསྡད། དུས་ཚོད་ཕལ་མོ་ཆེ་ནི་ངེད་གཉིས་ཕན་ཚུད་སྐད་
117

པདྨ་ཚེ་དབང་གི་བསྒྱུར་རྩོམ་ཕྱོགས་བསྒྲིགས།
ཆ་ཤོད་པ་དང་སྐབས་འགར་ཡིག་ཐོག་བཀོད་ནས་གོ་བརྡ་སྤྲད། ང་ནི་སྐད་ཆ་ལ་རྦད་དེ་
དབྱིངས་ཞུག་པའི་རྐྱེན་གྱིས་ངེད་གཉིས་ཀྱིས་སྐད་ཆ་གང་བཤད་མིན་ཡང་དྲན་གྱི་མི་འདུག
འདི་དག་ནི་ངས་ཇིམ་གྱི་སྐོར་གང་ཤེས་པ་དག་རེད། ཁོང་ནི་ལོ་ཉི་ཤུ་རྩ་གཅིག་
ཡིན་པ་དང་ད་ཆ་ནོར་ཝི་ཆི་ལ་ཡོད་པའི་མཐོ་སློབ་ཞིག་གི་ནང་དབྱིན་ཡིག་ལ་སྦྱང་པ་བྱེད་
མུས་རེད། འདི་ལོ་ནི་ཁོང་སློབ་ཕྲུག་བྱེད་རྒྱུའི་མི་ཚེ་ཆེས་མཐའ་མཇུག་དེ་ཡིན་པ་རེད།
ཁོང་གི་ནང་མི་ནི་དབྱིན་ཡུལ་གྱི་དབུས་སུ་ཡོད་པའི་ཌིར་བི་ཤྲི་རིས་(Derbyshire)ཞེས་
པའི་ས་ཆ་དེར་སྡད་མུས་དང་། ཁོང་ལ་ཕུ་བོ་ལོ་ཉི་ཤུ་རྩ་ལྔ་བྱས་པ་ཞིག་དང་གཅུང་མོ་
རང་ལོ་བཅུ་བདུན་ཅན་ཞིག་ཡོད་པར་མ་ཟད་ཁྱི་ནམ་མཁའ་ཞེས་པ་ཞིག་ཀྱང་ཡོད་འདུག
ཁོང་ནི་རང་ཁྱིམ་གྱི་ཉེ་འགྲམ་དུ་ཡོད་པའི་རི་ལ་འཛེགས་རྒྱུར་དགའ་པོ་ཡོད་འདུག ཁོས་
ང་ལ་དགུན་ཁའི་སྐབས་སུ་གངས་འབབ་ནས་རི་རྣམས་དཀར་རྐྱང་ཆགས་ཀྱི་རེད་ཟེར།
དགུན་ཁ་ནི་ཁོང་གི་དགའ་ཤོས་ཀྱི་ནམ་དུས་སུ་བརྩི། དེ་ནས་ཁོས་ང་ལ་ཁོང་ཡུལ་ནོར་
ཧྥོལ་ཀ་(Norfolk)ལ་དགའ་མོས་མི་བྱེད་པའི་རྒྱུ་མཚན་གཉིས་ཡོད་པ་ལས་དང་པོ་ནི་འདི་
ན་རི་མང་པོ་མེད་པ་དང་། གཉིས་པ་ནི་ཁ་བ་ཡང་ཡང་འབབ་ཀྱི་མེད་པ་དེ་རེད་ཟེར། ཨ
མས་བརྗོད་པ་ལྟར་ན་དབྱིན་ཡུལ་གྱི་ཡུལ་ལུང་མི་འདྲ་བའི་ནང་སྡོད་མཁན་གྱི་སྐད་གདངས་
ཀྱང་མི་འདྲ་བ་ཡོད་རེད་ཟེར། ཌི་བི་ཤྲི་རིའི་ཡུལ་སྐད་ནི་ལོན་ཌོན་གྱི་སྐད་དང་ཐ་དད་
རེད་ལ། ལོན་ཌོན་གྱི་ཡུལ་སྐད་ནི་ནོར་ཝི་ཆིའི་ཡུལ་སྐད་དང་ཐ་དད་རེད། ཁོང་ཚོ་
སོ་སོའི་ཡུལ་སྐད་མི་འདྲ་བ་ཡོད་པ་རེད། དེར་བརྟེན་ཇིམ་གྱི་སྐད་ནི་འདི་གར་ཆང་ཁང་
ནང་གི་མིའི་སྐད་དང་ཐ་དད་ཡིན་པ་ངས་རྟོགས་ཐུབ།
ཇིམ་གྱིས་ངའི་སྐོར་ཤེས་འདོད་བྱས་པར་བརྟེན་ངས་རང་ཉིད་ནི་བུ་གསོ་ཁང་
དུ་ལས་ཀ་བྱེད་ཀྱི་ཡོད་ཅེས་བརྗོད། ངས་དུས་ཚོད་མང་ཆེ་བ་ནི་རྩེད་མོར་རོལ་བ་དང་
118

ཐ་དད་པའི་འཇིག་རྟེན།
བྱིས་པ་ཚོས་ང་རང་འོན་པ་ཡིན་པ་ལ་སྣང་བ་རྣམ་རྟོག་གང་ཡང་བྱེད་ཀྱི་མེད་ཚུལ་བརྗོད།
“ང་རང་དེ་གར་བུ་གསོ་ཁང་དུ་ལས་ཀ་བྱེད་རྒྱུ་ལ་སྤྲོ་བ་ཡོད་ཀྱང་ངས་དེ་ཁོ་ནར་གཉེར་
ནས་བསྡད་རྒྱུ་མིན། ང་རང་སྒྲུང་རྩོམ་འབྲི་རྒྱུ་ལ་དགའ་པོ་ཡོད། ཉིན་ཞིག་ངས་དེབ་
འབྲི་འདོད་ཡོད།”
‘‘ངས་ཁྱོད་ལ་ཡིད་ཆེས་བརྟན་པོ་ཡོད། ཁྱོད་ཀྱིས་དེབ་གཅིག་རྩོམས་དང་ཁྱོད་རང་སྐད་
གྲགས་ཆོད་ངེས་རེད།”ཇིམ་གྱིས་དེ་ལྟར་སྨྲས།
ངས་ཤོག་བུ་ཆུང་ཆུང་ཞིག་གི་ཐོག་ཏུ་“ང་རང་སེམས་པ་སྐྱིད་པོ་བྱེད་འདོད་འདུག"ཅེས་བྲིས་
ཀྱང་ང་རང་ནི་ཇིམ་དང་ལྷན་དུ་སྤྲོ་བས་མ་ཚད་ཆེས་ཆེར་སྤྲོ་བཞིན་པའི་ངང་དུ་བརྟས།
ཇིམ་གྱིས་“འོན་པ་ནི་གང་འདྲ་ཞིག་རེད་དམ།”ཞེས་དྲིས་བྱུང་བས་ངས་ཡུན་ཙམ་བསམ་
བློ་གཏོང་དགོས་པར་གྱུར། ‘“ངས་དེ་ལྟར་དྲིས་པར་ཁྱོད་ལ་ཕོག་ཐུག་གཏང་མ་སོང་
ངམ།”ཞེས་ཇིམ་གྱིས་དྲིས་བྱུང་། ‘མ་སོང་། ངས་ཁྱོད་ལ་བཤད་འདོད་ཡོད་ཀྱང་འདི་
ཁག་པོ་འདུག”ཅེས་བྲིས། “ངའི་བསམ་པར་འདི་ནི་ཧ་ཅང་གིས་ལྷིང་འཇགས་ལྡན་པ་
ཞིག་མཐོང་གི་འདུག ང་རང་སྒྲ་ལ་དགའ་པོ་ཡོད་ཀྱང་སྐབས་རེ་ང་རང་ལྷིང་འཇགས་
ལ་དགའ། དེ་ནི་ང་རང་གྲོང་གསེབ་ཏུ་འཆམ་འཆམ་ལ་བསྐྱོད་དུས་ཐོབ་ཐུབ།’ཅེས་བརྗོད་
པ་དང་གད་མོ་བགད་བྱུང་།
‘དངོས་འབྲེལ་བྱས་ན་གྲོང་མཐའི་ས་ཁུལ་ནི་ཧ་ཅང་ཀུ་ཅོར་ཆེ་བ་ཞིག་རེད། དེ་ན་མོ་
ཊ་དང༌། དུད་འགྲོ། བྱིའུ་སོགས་ཀྱིས་སྐད་འབྱིན་པར་བྱེད་དོ།
“ངའི་ཨ་མས་བྱིའུའི་གསུང་སྐད་ལ་ཉན་རྒྱུ་དགའ་པོ་བྱེད་ཀྱི་རེད།”ཅེས་ངས་ཁོང་ལ་
བརྗོད། ‘‘རེད། ང་ཡང་རླུང་གིས་ལྗོན་པ་གཡོ་བའི་སྒྲ་སོགས་ལ་དགའ་པོ་ཡོད། ”ཅེས་
བརྗོད་བྱུང་།
119

པདྨ་ཚེ་དབང་གི་བསྒྱུར་རྩོམ་ཕྱོགས་བསྒྲིགས།
“སྐབས་རེ་ངའི་འཇིག་རྟེན་ནི་ཧ་ཅང་གི་ཁ་ཁུ་སིམ་པ་ཞིག་རེད།”ཅེས་བརྗོད་པ་ན་ཇིམ་
གྱིས་ངའི་ལག་པ་ལ་རེག་བྱུང་། ཁོས་‘‘སེམས་པ་སྐྱོ་དགོས་མ་རེད།”ཅེས་ཟེར་བ་དང་
ངས་འཛུམ་ཙམ་བྱས། “ང་སེམས་པ་སྐྱོ་ཡི་མི་འདུག”ཅེས་ལན་བཏབ་པ་ཡིན། དེ་ནི་
བདེན་པ་རེད། ང་རང་ཇིམ་དང་ལྷན་དུ་ཧ་ཅང་སྐྱིད་པོ་འདུག
“ངའི་བསམ་པར་འོན་པ་ནི་ཆུའི་འོག་ཏུ་བརྐྱལ་རྒྱག་པ་དང་འདྲ་པོ་ཞེ་དྲག་འདུག ཁྱོད་
ཀྱིས་ཤེས་གསལ་ལྟར་ཆུ་བརྐྱལ་རྒྱག་པའི་སྐབས་སུ་ཆུའི་འོག་ནས་ཡར་བལྟས་པའི་ཚེ་ན་
ཡོད་ཚད་མི་འདྲ་བ་མཐོང་གི་རེད། ཆུས་ཡོད་ཚད་འགྱུར་འགྲོ་ཡི་རེད།” ཅེས་ངས་
ཁོང་ལ་སྨྲས།
ཇིམ་གྱིས་རྐུབ་སྟེགས་ངའི་ཕྱོགས་སུ་བཅར་ནས་ངའི་ལག་པ་ཁོ་པའི་ལག་ཐོག་
ཏུ་འཇོག་པ་དང་། “ཉ་མོ་རྟག་པར་ཆུའི་ནང་དུ་སྡོད་ཀྱི་ཡོད་ཙང་དེ་ཚོ་ཚང་མ་ཁོང་ཚོས་
ཤེས་གསལ་རེད།”ཅེས་བརྗོད་བྱུང་། ངས་“རེད།”ཅེས་ལན་བཏབ་ཀྱང་། དོན་དངོས་
ཐོག་ངས་གང་ཞིག་བཤད་ཀྱི་ཡོད་པ་ཁོས་གོ་བ་ལོན་ཡོད་པ་ཤེས་ཐུབ། ཆུ་ཡིས་དངོས་
པོ་ཚང་མའི་མཐོང་ཕྱོགས་ལ་འགྱུར་བ་གཏོང་ཐུབ་ཀྱི་ཡོད་པ་ཉ་ཡིས་མི་ཤེས་མོད།
ཆང་ཁང་དེ་སྒོ་བརྒྱག་རྗེས། ཇིམ་ང་དང་ལྷན་དུ་གོམ་པ་རྒྱག་བཞིན་ཁྱིམ་དུ་
བསྐྱོད། ཁོང་གི་རྐང་འཁོར་ནི་ཁོང་དང་མཉམ་དུ་ཡོད། ད་ནི་ནག་ཁུང་ཡིན་པར་བརྟེན་
ངས་ཁོང་གི་མཆུ་བརྡ་བཀླགས་མི་ཐུབ་ཀྱང་སྐྱོན་གང་ཡང་མི་འདུག ཁོང་དང་མཉམ་
དུ་ཡོད་པ་ནི་ཧ་ཅང་གི་སྤྲོ་བ་དང་ལྡན་པ་ཞིག་རེད། ང་གཉིས་འཇིག་རྟེན་མི་འདྲ་བ་གཉིས་
ནང་བསྡད་ཡོད། རྒྱུ་མཚན་ནི་ང་རང་འོན་པ་ཡིན་པ་དང་ཁོང་ནི་དེ་ལྟར་མིན། འོན་
ཀྱང་འདི་ནི་གནད་འགག་ཆེན་པོ་ཞིག་གང་ཡང་མ་རེད།
ཁང་ཁྱིམ་གྱི་ཉེ་འགྲམ་ན་ཡོད་པའི་གློག་སྒྲོན་གྱི་འོག་ཏུ་འབྱོར་དུས་ངེད་གཉིས་
120

པདྨ་ཚེ་དབང་གི་བསྒྱུར་རྩོམ་ཕྱོགས་བསྒྲིགས།
ལེའུ་བརྒྱད་པ། གོས་དམར་བཀླུབས་པའི་བུ་མོ།
ཁ་སྔོན་གྱི་ཉིན་རྒྱབ་དེ་ནས་བཟུང་དུས་ཚོད་ཁྱད་འཕགས་ཅན་ཞིག་འགོ་བཙུགས་པ་
རེད། རྒྱུ་མཚན་ནི་དུས་དེ་ནས་བཟུང་ཇིམ་དང་ང་གཉིས་ཡང་ཡང་ཐུག་འཕྲད་ཡོང་གི་
ཡོད། ཁོང་ནི་སྐབས་རེ་གྲོགས་པོ་ཚོ་དང་མཉམ་དུ་ཕྱི་རོལ་དུ་འཆམ་འཆམ་ལ་བསྐྱོད་
པའམ་ཡང་ན་ཁྱིམ་དུ་རང་སྦྱོང་བྱེད་བཞིན་བསྡད། ཡིན་ནའང་ང་གཉིས་ཕན་ཚུན་ཐུག་
འཕྲད་འཕྲད་ཡང་ཡང་ཡོང་གི་ཡོད།
ངེད་གཉིས་པོ་ཇ་ཁང་དང་ཆང་ཁང་དུ་ཐུག་འཕྲད་ཡོང་གི་ཡོད་ལ་མཚམས་
རེ་ཕྱི་རོལ་དུ་འཆམ་འཆམ་ལ་འགྲོ་ཡི་ཡོད། མཚམས་རེ་ངེད་ཀྱི་སྨྱུ་གུ་དང་ཤོག་བུ་བེད་
སྤྱོད་བྱས་ནས་ཕན་ཚུན་གཏམ་གླེང་བྱེད་ཀྱི་ཡོད་ནའང་དུས་རྒྱུན་ངས་ཁོང་གི་མཆུ་བརྡ་
བཀླགས་ཀྱིན་ཡོད། ངས་ད་དུང་ཡང་ཁོང་ལ་ལྐུགས་བརྡ་བསླབ་རྒྱུ་མང་པོ་ཞིག་ལྷག་འདུག
མཚམས་རེ་ངེད་གཉིས་སྐད་ཆ་གང་ཡང་མ་བཤད་པར་ཕན་ཚུན་ལྷན་དུ་བསྡད་
རྒྱུ་ལ་དགའ། ངེད་གཉིས་ཕན་ཚུན་མཉམ་དུ་མེད་པའི་སྐབས་སུ་ཁ་པར་དང་གློག་འཕྲིན་
བརྒྱུད་ནས་ཡི་གེ་གཏོང་གི་ཡོད། དེ་ལྟར་བྱས་ནས་ངེད་གཉིས་ཀྱིས་ཉིན་ལྟར་ཕན་ཚུན་
གཏམ་གླེང་བྱེད་བཞིན་ཡོད། སྐབས་རེ་ང་ནི་གཉིད་ལམ་ཧ་ཅང་གི་སྐྱིད་པོ་ཞིག་གི་ནང་
སླེབས་ཡོད་པ་ལྟར་ཚོར། ཁ་སྔོན་ཐུགས་སྤྲོའི་སྐབས་སུ་ཐུག་པའི་བུ་མོ་གྱོན་ཆས་དམར་
པོ་བཀླུབས་མཁན་དེ་སླར་ཡང་མ་འཕྲད་པའི་ཉིན་མོ་དེའི་བར་དུ། ང་རང་ནི་བརྩེ་དུང་
ནང་ལྷུང་ཡོད་ཅིང་ང་རང་ཧ་ཅང་གི་སྐྱིད་པོ་ཡིན་པ་ཚོར་བྱུང།
122

ཐ་དད་པའི་འཇིག་རྟེན།
དེ་ནི་རེས་གཟའ་ཟླ་བའི་ཞོགས་པ་ཞིག་ལ་རེད། ཨ་མ་ནི་ནང་མི་གསར་པ་
ཞིག་ལ་ཐུག་འཕྲད་དུ་ཕྱིན་པར་བརྟེན་ང་རང་རྐང་ཐང་དུ་ལས་ཀར་འགྲོ་སའི་ལམ་དུ་སྐྱོད་
བཞིན་ཡོད། དེ་ཉིན་ཉི་མ་དྲོ་པོ་འདུག་པས་ངའི་སེམས་ལ་བདེ་སྐྱིད་ཀྱིས་ཁེངས། ངས་
ཚོང་ཁང་ཞིག་ལ་ཕྱིན་ནས་བྱིས་པ་རྣམས་ཀྱི་ཉིན་གུང་གི་ཁ་ལག་ཉོས་པ་དང་དེ་ནས་སྐྱེད་
མོས་ཚལ་ཞིག་བརྒྱུད་བཞིན་སླེབས། ངས་དུས་རྒྱུན་རྟག་པར་ཇིམ་བསམ་བློའི་ནང་འཆར་
བཞིན་ཡོད་པས་དེ་རིང་ཡང་དྲན་མི་སྲིད་པ་ཞིག་ག་ལ་ཡིན།
གྱོན་གོས་དམར་པོ་ཀླུབ་མཁན་གྱི་བུ་མོ་དེ་ངའི་མདུན་དུ་སླེབས་དུས་མ་གཏོགས་
ངས་མཐོང་མ་བྱུང་། ཉིན་དེར་མོས་གྱོན་ཆས་དམར་པོ་གྱོན་མེད་ཀྱང་ངས་མོ་སུ་ཡིན་
མིན་ངོ་ལོས་ཤེས།
“བཀྲ་ཤིས་བདེ་ལེགས།” ཞེས་ངས་འཚམས་འདྲི་ཞུས་ཀྱང་ཁོ་མོས་ཁ་ཡ་བྱེད་ཀྱི་མི་
འདུག། མོས་ང་ལ་བལྟ་བཞིན་མདུན་དུ་ལངས་འདུག དེ་ནས་མོས་སྐད་ཆ་ཤོད་སྐབས་
ཧ་ཅང་གིས་མགྱོགས་པོའི་ངང་ནས་བཤད་བྱུང་།
ངས་‘སྐུ་མཁྱེན། ཁྱོད་ཀྱིས་སྐད་ཆ་ལྷོད་པོ་བྱས་ནས་བཤད་ན་འགྲིག་གམ། ངས་ཁྱོད་
ཀྱིས་གང་བཤད་པ་འགོ་ཚོས་ཀྱི་མི་འདུག”ཅེས་སྨྲས།
མོ་ཁྲོས་སོང་། “ག་རེ། ཁྱོད་ཀྱིས་གང་བཤད་པ་ངས་ཧ་གོ་གི་མི་འདུག”ཅེས་
མོས་བརྗོད་པ་མཐོང་བྱུང་། ངའི་གདོང་པ་དམར་པོར་གྱུར། ངས་སླར་ཡང་གཟབ་གཟབ་
ཀྱི་སྒོ་ནས། “སྐུ་མཁྱེན། ང་རྣ་བ་འོན་པ་ཡིན། སྐད་ཆ་ལྷོད་ལྷོད་བྱས་ནས་བཤད་
རོགས་གནང་། ངས་ཁྱེད་ཀྱི་མཆུ་བརྡ་ཀློག་ཐུབ་པ་འདུག”ཅེས་བརྗོད།
མོས་སླར་ཡང་སྐད་ཆ་ཤོད་སྐབས། སྐད་ཆ་རྣམས་ཤིན་ཏུ་དལ་པོའི་ངང་ནས་བཤད་
བྱུང་བས་ངས་ཚིག་དོན་རེ་རེ་བཞིན་མགོ་ཚོས་བྱུང་། མོས། “ཇིམ་དང་ཁྱོད་རང་མ་
123

པདྨ་ཚེ་དབང་གི་བསྒྱར་རྩོམ་ཕྱོགས་བསྒྲིགས།
ཐུག་སྔོན་ནས་ཁོང་ངའི་དགའ་གྲོགས་རེད། ང་དང་ངའི་དགའ་གྲོགས་གཉིས་པོ་ཧ་ཅང་
སྐྱིད་པོ་བྱས་ནས་བསྡད་ཡོད། ངས་ཁོང་ལ་གཅེས་པོ་བྱས་པ་ནང་བཞིན་ཁྱོད་ཀྱིས་ཁོང་
ལ་དུས་ནམ་ཡང་བྱེད་ཐུབ་ཀྱི་མ་རེད། ཁྱོད་ཀྱིས་ཁོང་གི་རོལ་དབྱངས་ཀྱི་སྒྲ་ཐོས་ཐུབ་
ཀྱི་མེད་པ་ལ། ཁྱོད་ཀྱིས་ཁོང་ལ་ཕན་ཇི་ལྟར་བྱེད་ནས་ཐོགས་ཐུབ་བམ།”ཞེས་བརྗོད་
བྱུང་།
‘‘ཁོང་གི་རོལ་དབྱངས་ཨེ།” ངས་མོས་བརྗོད་པའི་སྐད་ཆ་ལ་གོ་བ་མ་ལོན།
མོས་ང་ལ་ལྟ་བཞིན། “ཁྱོད་ཀྱིས་ཁོང་གི་རོལ་དབྱངས་ཀྱི་སྐོར་མི་ཤེས་སམ། ཇིམ་
ནི་རོལ་དབྱངས་ཚོགས་པའི་ནང་རོལ་དབྱངས་དཀྲོལ་མཁན་རེད། ཁྱོད་ཀྱིས་ཧ་གོ་ཡི་
མེད་ཟེར་ན་ངས་ཡིད་ཆེས་ཀྱི་མི་འདུག རོལ་དབྱངས་ནི་ཁོའི་དགའ་ཤོས་དེ་རེད། ཁོང་
ནི་རང་ཉིད་ཀྱི་རོལ་དབྱངས་གོ་ཐུབ་མཁན་གྱི་མི་ཞིག་དང་མཉམ་དུ་སྡོད་འདོད་ཡོད་རེད།
ཇིམ་གྱིས་གཞས་ཚིག་འབྲི་ཡི་ཡོད་པ་ཁྱོད་ཀྱིས་མི་ཤེས་སམ། དངོས་གནས་ཁྱོད་ཀྱིས་
ཇིམ་གྱི་སྐོར་ལ་ཡག་པོ་ཤེས་ཀྱི་མི་འདུག ཁོས་གཞས་ཚིག་བྲིས་ཏེ་རོལ་ཚོགས་ལ་མ་
བཏང་བའི་སྔོན་ང་ལ་གཏོང་གི་རེད། ཁོས་ཁྱོད་ལ་དེ་ལྟར་བྱེད་མྱོང་ཡོད་དམ། མེད་
རེད། བྱས་ཙང་ཁོང་དང་བར་ཐག་རིང་ཙམ་ལ་སྡོད་ཅིག ཤེས་སོང་ངམ། ངས་
ཁོང་ལ་བདེ་སྐྱིད་སྟེར་བ་ནང་བཞིན་ཁྱོད་ཀྱིས་ནམ་ཡང་སྟེར་ཐུབ་ཀྱི་མ་རེད།” མོས་
ངའི་ལན་འདེབས་རྒྱུ་ལ་སྒུག་བཞིན་ཡོད་ཀྱང་། ངའི་སེམས་པ་ཧ་ཅང་རྨས་པར་བརྟེན་
ངས་ལན་འདེབས་ཐབས་བྲལ། སེམས་རྨས་པ་མ་ཟད་ཞེད་སྣང་ཡང་སྐྱེས་སོང་། དེར་
བརྟེན་མོས་སླར་ཡང་““ཇིམ་དང་བར་ཐག་རིང་ས་ལ་སྡོད་ཅིག”ཅེས་བརྗོད་པ་དང་། དེ་
ནས་མོ་འགྲོ་སོང་།
124

ཐ་དད་པའི་འཇིག་རྟེན།
གླིང་ག་དེའི་ནང་ཤིང་སྡོང་གི་འོག་ན་རྐུབ་སྟེགས་ཤིག་འདུག་པས་ངས་དེར་
བསྡད་ནས་མོའི་འགྲོ་ཤུལ་ལ་བལྟས། ང་རང་མགོ་ན་བྱུང་། ངའི་ཀླད་པའི་ནང་དུ་མོས་
བཤད་པའི་སྐད་ཆས་ཁེངས་འདུག ང་མ་ཐུག་བར་དུ་མོ་ནི་ཇིམ་གྱི་མཛའ་མོ་ཡིན་པ་རེད།
དེ་བདེན་པ་ཡིན་ནམ། ཁོས་དེ་དག་ང་ལ་མི་ཤོད་པའི་རྒྱུ་མཚན་གང་ཡིན་ནམ། ཁོས་
རོལ་དབྱངས་ཚོགས་པའི་རོལ་དབྱངས་དཀྲོལ་དུ་མི་འགྲོ་བ་ག་རེ་ཡིན་ནམ། ང་ཇིམ་
ལ་ཡིད་ཆེས་ཡོད་ཀྱང་ད་ཆ་འདི་ལྟར་བྱུང་ཚར་དུས་ངས་གང་ཞིག་ལ་ཡིད་རྟོན་བྱ་དགོས་
མིན་མ་ཤེས། ཡིན་ནའང་ང་རང་ཞེད་སྣང་སྐྱེ་གིན་ཡོད་པ་དེ་གཅིག་པུ་ཤེས་ཀྱི་འདུག
ང་རང་ཧ་ཅང་གི་ཞེད་ཀྱི་འདུགཇིམ་གྱིས་ང་ལ་ཁོང་གི་རོལ་དབྱངས་ཀྱི་སྐོར་ནམ་ཡང་
མི་ཤོད་པའི་རྒྱུ་མཚན་གང་ཡིན་ཟེར་ན། ང་རང་འོན་པ་ཡིན་པའི་རྒྱུ་མཚན་གྱིས་ཡིན་
པ་ངས་ཤེས་ཀྱི་འདུག
སྐབས་དེར་ངའི་ཁ་པར་གྲགས་བྱུང་བ་ཚོར། ངས་ལྟོ་ཕད་ལས་ཕྱིར་བླངས་
ནས་བལྟས་པ་ན་ཇིམ་གྱིས་ང་ལ་འཕྲིན་ཐུང་ཞིག་བསྐུར་འདུག
དེ་རིང་དགོང་མོདོང་ཐུག་གནང་ཡོང་བ་ཞུ
ང་ཕྱེད་ལ་དགའ །། ཇིམ་ནས་ཕུལ །
ངས་འཕྲིན་ཐུང་དེ་ལ་ལན་འདེབས་བྱས་མེད། ང་སྦི་སི་ཀི་ཚི་བུ་གསོ་ཁང་དུ་འབྱོར་
དུས་ཨ་མས་ང་ལ་བལྟ་བཞིན། ‘སྭེམ། ཁྱོད་བདེ་མོ་ཡིན་ནམ། ཁྱོད་ནད་པ་འདྲ་པོ་
འདུག”ཅེས་དྲིས།
“ང་བདེ་པོ་ཡིན།’ ངས་མཚོན་བརྡ་བྱེད་བཞིན་ཉོ་ཆ་བརྒྱབ་པའི་ཅ་ལག་རྣམས་ཕྲུ་
གུའི་ཁ་ལག་བཟོ་སའི་ཐབ་ཚང་དུ་བསྐྱལ། ཨ་མས་ངའི་རྗེས་འདེད་བཞིན་སླེབས།
125

པདྨ་ཚེ་དབང་གི་བསྒྱུར་རྩོམ་ཕྱོགས་བསྒྲིགས།
‘‘ཀཱེམ། ཁྱོད་ལ་གང་བྱུང་སོང་ངམ།’ཞེས་དྲིས། ངས་འདིའི་སྐོར་ཤོད་འདོད་
མེད་མོད། ཡིན་ནའང་ཨ་མའི་གདོང་ན་སེམས་ཁྲལ་གྱིས་ཁེངས་ཡོད་པར་བརྟེན་ངས་
གནས་ཚུལ་རྣམས་བཤད་པ་ཡིན།
མོས། ‘‘ཁྱོད་ཀྱིས་ངེས་པར་དུ་ཇིམ་ལ་སྐད་ཆ་ཤོད་དགོས། ངས་ཁོང་ལ་ཁ་པར་
གཏོང་རོགས་བྱེད་དགོས་པ་འདུག་གམ།”ཞེས་ཟེར།
“མིན། ཐུགས་རྗེ་ཆེ། ངས་འདིའི་ཐད་ལ་བསམ་གཞིགས་དགོས་འདུག”ཅེས་བརྗོད་
པ་ཡིན།
ཉིན་མ་ཧྲིལ་པོ་སྤྲོ་སྣང་བྲལ་བར་མ་ཟད་ལྷག་པར་དུ་སྐྱོ་གདུང་གིས་ཡོངས་སུ་མནར། ངའི་
བདེ་སྐྱིད་ཀྱི་འཇིག་རྟེན་ནི་ཆག་གྲུམ་དུ་ཤོར་ཐལ།
ཆུ་ཚོད་བཞི་པའི་ཐོག་ཏུ་ཨ་མས་ང་རང་ཁྱིམ་དུ་སྔོན་ལ་ལོག་རྒྱུག་བཤད་བྱུང་
། “ང་ལ་གྲོགས་པོ་ཞིག་རགས་སོང་བས་དོ་དགོང་ཞལ་ལག་མཆོད་དུ་ཕེབས་ཀྱི་རེད།
ཡིན་ནའང་འདི་གར་བྲེལ་ཟིང་ཆེ་བས་ཁྱོད་ཀྱིས་ཞལ་ལག་ཅིག་བཟོ་རོགས་བྱེད་ན་འགྲིག་
གམ།”ཞེས་བརྗོད་བྱུང་།
ང་རང་གྲོད་པ་ལྟོགས་ཀྱི་མེད་ནའང་ཁྱིམ་དུ་སྔོན་དུ་ལོག་རྒྱུ་བྱུང་བ་འདི་ཧ་ཅང་
དགའ་པོ་བྱུང་། ངས་ཨ་མ དང་མོའི་གྲོགས་པོ་གཉིས་པོ་ལ་པི་ཙ་(pizza)བཟོས་པ་ཡིན།
ཆུ་ཚོད་དྲུག་པའི་ཐོག་ཨ་མ་ཁྱིམ་དུ་ལོག་སླེབས་པ་དང་དེ་ནས་གཟུགས་པོ་འཁྲུ་རུ་བསྐྱོད།
ང་ཚོའི་སྒོ་ཁར་མི་ཞིག་འབྱོར་བ་ཡིན་ན་ཁྱིམ་གློག་འབར་ཙམ་དང་ཤི་ཙམ་བྱེད་ཀྱི་ཡོད་
པས་ངས་མི་ཞིག་སླེབས་ཡོད་པ་ཤེས་ཐུབ། ཨ་མ་ཁྲུས་ཁང་དུ་ཡོད་ཅིང་ངས་ཐབ་ཚང་
དུ་གྲང་ཚལ་བཟོ་བཞིན་པའི་སྐབས་ཐབ་ཚང་གི་གློག་འོད་བསད་འབར་བྱས་བྱུང་། ངས་
སྒོ་འགྲམ་དུ་སུ་ཡིན་མིན་བལྟ་བར་ཕྱིན་པ་ན་ངས་ཤེལ་ཁྲ་ལས་མི་ཞིག་མཐོང་བྱུང་།ཁོང་
126

ཐ་དད་པའི་འཇིག་རྟེན།
ནི་ཇིམ་རེད་འདུག ངས་སྒོ་ཕྱེས་པ་ན་ཁོས་ང་ལ་འཛུམ་མདངས་བསྟན་བྱུང་། ཡིན་
ནའང་ངས་ཁོང་ལ་ཕར་འཛུམ་མདངས་བསྟན་མེད། ངས་ཁོང་མཐོང་དུས་དགའ་ཡང་
དགའ་ལ་སྐྱོ་ཡང་སྐྱོ་བྱུང་། རྒྱུ་མཚན་ནི་བུ་མོ་དེ་ཐུག་པའི་རྐྱེན་གྱིས་རེད།
‘བཀྲ་ཤིས་བདེ་ལེགས་སྙེམ། འདི་ཁྱོད་ལ་ཡིན།” ཁོས་མེ་ཏོག་སྙིང་རྗེ་པོ་འགའ་
འཁྱེར་ཡོད་པ་ངས་མཐོང་བྱུང་། རྒྱ་སེར་མེ་ཏོག་དམར་པོ་མང་པོ་ཞིག་འདུག འདི་
ནི་ཕོ་གསར་མོ་གསར་ཚོས་དགའ་གྲོགས་ཕན་ཚུན་ལ་སྤྲོད་བྱེད་ཅིག་རེད། འོན་ཀྱང་ངའི་
བསམ་བློའི་ནང་དུ་ཐུགས་སྤྲོའི་སྐབས་ཀྱི་གོས་དམར་བཀླུབས་པའི་བུ་མོ་དེ་འཆར་འོང་།
ཇིམ་མོའི་དགའ་གྲོགས་ཡིན་དུས་ཁོས་མོ་ལ་རྒྱ་སེར་མེ་ཏོག་སྤྲད་མྱོང་ཡོད་དམ།
‘‘ཐུགས་རྗེ་ཆེ།”ཞེས་བརྗོད་པ་དང་སྦྲགས་ངས་ཁོས་སྤྲད་པའི་མེ་ཏོག་དེ་བླངས་པ་ཡིན།
ངས་ཇིམ་ལ་བལྟས་པ་ན་ཁོས་སྐད་ཆ་ཞིག་བཤད་ཀྱི་འདུག་ཀྱང་ག་རེ་ཤོད་ཀྱི་ཡོད་མེད་
མ་ཤེས། སྐབས་དེར་ང་རང་འོན་པ་ཡིན་པ་ལ་སེམས་པ་སྐྱོ་བ་ནང་བཞིན་དུས་ནམ་ཡང་
སྐྱོ་མྱོང་མེད།
ཇིམ་གྱིས་ངའི་ལག་ནང་གི་མེ་ཏོག་ཕྱིར་བླངས་པ་དང་ཁང་པའི་ནང་གི་ཅོག་ཙེ་
ཞིག་གི་ཐོག་ཏུ་བཞག་སོང༌། དེ་ནས་ཁོས་ལག་པ་ངའི་ཕྱོགས་སུ་བསྲིངས་བྱུང་། འདི་
ནི་ཁོས་ང་ལ་གང་བཤད་འདོད་པ་རྣམས་མཚོན་པར་བྱེད་པ་ཞིག་ཡིན་པར་ངས་ཤེས་བྱུང་།
འདི་ནི་ཁོས་ང་ལ་ལག་ཐོགས་ཁ་པར་ནང་སྤྲིངས་པའི་འཕྲིན་ཐུང་དེ་དང་རྒྱ་སེར་མེ་ཏོག་
བཅས་ཀྱིས་“ང་ནི་ཁྱེད་ལ་དུང་།”ཞེས་པའི་དོན་དང་གཅིག་མཚུངས་ཡིན་པ་སྨྲོས་མེད་
རེད།
ཇིམ་གྱིས་ང་རང་ལ་བརྩེ་བ་ཡོད་པ་དེ་དགའ་པོ་བྱུང་ཡང། ད་དུང་ཡང་ང་རང་
སེམས་པ་སྐྱོ་བཞིན་འདུག རྒྱུ་མཚན་ནི་བརྩེ་དུང་ཆ་ཚང་བ་ཞིག་མེད་པ་ངས་ཤེས་ཀྱི་
འདུག
127

པདྨ་ཚེ་དབང་གི་བསྒྱུར་རྩོམ་ཕྱོགས་བསྒྲིགས།
ལེའུ་དགུ་པ། པི་ཙ་དང་ལབ་གླེང་།
ང་ལོ་བཅོ་ལྔ་ཙམ་གྱི་སྐབས་སུ་ངས་གློག་བརྙན་དང་དཔེ་དེབ་དགའ་ཤོས་ནི་བརྩེ་དུང་
གི་སྐོར་རྐྱང་རྐྱང་རེད། སྒྲུང་ཚང་མ་གཅིག་མཚུངས་རེད་འདུག དེའི་ནང་དུ་འདྲེན་
པ་དང་འདྲེན་མ་རེ་ཡོད་ཅིང་ཁོང་གཉིས་མཉམ་དུ་འཕྲད་ཀྱི་རེད། ག་དུས་ཡིན་ནའང་
དེའི་རྙོག་དྲ་ཞིག་ཡོད་པ་ནི། དང་ཐོག་ཁོང་གཉིས་མཉམ་དུ་བསྡད་མི་ཐུབ་པ་དེ་རེད།
དེ་ཡང་ཕལ་ཆེར་འདྲེན་པ་དེ་སྔོན་མ་བརྩེ་དུང་གིས་རྨས་པ་ཞིག་ཡིན་པར་བརྟེན་ད་ཆ་ཁོང་
ལ་མཛའ་མོ་ཞིག་དགོས་ཀྱི་མེད་པ་དང་ཡང་ན་འདྲེན་མ་དེ་ལ་ལས་གནས་གལ་ཆེན་ཞིག་
ཡོད་པའི་རྐྱེན་གྱིས་དགའ་རོགས་འཚོལ་རྒྱུར་ཁོམ་པ་མེད་པ་རེད། གང་ལྟར་ཡང་སྒྲུང་
དེབ་དང་གློག་བརྙན་གང་ཞིག་ཡིན་ཀྱང་མཇུག་བསྡུ་ཚུལ་ནི་གཅིག་མཚུངས་རེད། འདྲེན་
པ་དང་འདྲེན་མ་གཉིས་པོས་ཕན་ཚུན་བརྩེ་དུང་ལྷད་མེད་ཡོད་པ་ཤེས་དུས་འགོག་རྐྱེན་དེ་
གལ་གནད་ཅིག་ལ་འཛིན་གྱི་མེད་ལ་གལ་ཆེ་ཤོས་དེ་ནི་ཁོང་ཚོའི་བརྩེ་སེམས་ལ་ཐུག་ཡོད།
ང་ཚོས་བྱིས་སྒྲུང་ཤོད་སྐབས་མཐའ་མཇུག་དེར་“དེ་ནས་ཁོང་ཚོ་སྐྱིད་པོའི་ངང་ནས་བསྡད་
པ་རེད།’ཅེས་བརྗོད་ཀྱི་ཡོད་པ་རེད། དེ་ག་ནང་བཞིན་བརྩེ་སྒྲུང་ཡང་གཅིག་མཚུངས་
རེད། འདྲེན་པ་དང་འདྲེན་པ་གཉིས་པོ་དཀའ་ངལ་གང་ཡང་མེད་པའི་ཐོག་ནས་མཇུག་
སྒྲིལ་གྱི་རེད། ཡིན་ནའང་དོན་དངོས་ཐོག མི་ཚེ་ནི་སྒྲུང་རྩོམ་དང་ཐ་དད་རེད་ལ་ང་
ནི་འདྲེན་མ་ཞིག་ཀྱང་མ་རེད། གང་ལྟར་ཡང་ངས་ལོ་བཅོ་ལྔའི་སྐབས་སུ་སྒྲུང་དེབ་དེ་
128

ཐ་དད་པའི་འཇིག་རྟེན།
འདྲ་བརྒྱ་ཕྲག་ཁ་ཤས་བཀླགས་མྱོང་ཡོད་ཀྱང་བུ་མོ་འོན་པ་ཞིག་ལ་སྙིང་སྡུག་རོལ་དབྱངས་
དཀྲོལ་མཁན་ཞིག་ཡོད་པ་གཏན་ནས་མ་མཐོང་།
ཨ་མ་རྡོ་སྐས་ལས་མར་བབས་བྱུང་བས་ང་ཇིམ་ས་ནས་ཕར་གཡོལ་ཕྱིན་པ་ཡིན།
ཨ་མའི་སྐྲ་རློན་པ་ཡིན་ཅིང་ཁོང་གིས་ཇིམ་ལ་བལྟས་ནས་འཛུམ་ཙམ་བྱས། ངས་ཁོང་
ནི་དོ་དགོང་གི་ཞལ་ལག་ལ་ཕེབས་མཁན་གྱི་“གྲོགས་པོ་དེ་ཡིན་པ་ཤེས་སོང་།
ཇིམ་གྱིས་རྒྱ་སེར་མེ་ཏོག་རྣམས་ཆུའི་ནང་ལ་སྦང་བཞིན་པའི་ཚེ་ཨ་མས“ངས་ཁྱོད་
རང་སེམས་སྐྱོ་འཇུག་འདོད་མི་འདུག དེར་བརྟེན་ངས་ཇིམ་ལ་ཁ་པར་བཏང་ནས་ཁོང་
ཞལ་ལག་ལ་སྐད་བཏང་བ་ཡིན། ང་ཚོ་ཁ་ལག་བཟའ་ཚར་དུས་ཁྱོད་རང་ག་རེ་བྱས་ནས་
སེམས་སྐྱོ་བ་ཡིན་མིན་སྐོར་ཁོང་ལ་ཤོད་ཅིག སྐབས་དེར་ངས་ཁོང་གི་སྐོར་ལ་མང་ཙམ་
ཤེས་ཐབས་བྱེད་ཀྱི་ཡིན།”ཞེས་གསང་བརྡ་བཏང་བྱུང་།
ཨ་མའི་གད་མོ་བགད་སྟངས་ནི་སྐབས་རེ་བུ་གསོ་ཁང་གི་བྱིས་པ་ཚོས་གད་མོ་
དགོད་སྟངས་དང་གཅིག་མཚུངས་རེད། ཁོང་ཚོས་ནོར་འཁྲུལ་ཆུང་ཙག་རིགས་བྱས་
པ་ལ་ང་རང་གང་ཡང་ཁོང་ཁྲོ་ཟ་ཡི་མི་འདུག་ལ་ངས་ཨ་མ་ལའང་ཁོང་ཁྲོ་གང་ཡང་ཟ་
ཡི་མི་འདུག
ངེད་ཚོས་པི་ཙ་ཟ་བཞིན་པའི་སྐབས་སུ་ཨ་མ་དང་ཇིམ་གཉིས་པོ་སྐད་ཆ་མང་
པོ་ཞིག་ཤོད་པ་དང་ཨ་མས་གད་མོ་ཚད་མེད་དགོད་ཐལ། ཨ་མས་ཇིམ་ལ་འཐད་པོ་བྱུང་
བ་ངས་ཤེས་སོང་ལ་དངོས་གནས་ངའི་ཨ་མ་ཇིམ་ལ་འཐད་པོ་བྱུང་ངེས་རེད། སྐབས་
སྐབས་སུ་ཨ་མས་ང་ལ་ལག་བརྡའི་ཐོག་ནས་ཇིམ་དང་མོ་རང་སྐད་ཆ་ག་རེ་ཤོད་ཀྱི་ཡོད་
མེད་སྐོར་ང་ལ་འགྲེལ་བརྗོད་བྱས། སྐད་ཆ་ནི་ཁོང་གི་ནང་མི་དང་ཁོང་གིས་མཐོ་སློབ་
གང་དུ་སློབ་གཉེར་གང་ཞིག་བྱེད་བཞིན་ཡོད་མེད་སྐོར་དང་། དེ་བཞིན་ཨ་མ་སི་ཝིཊ་
129

པདྨ་ཚེ་དབང་གི་བསྒྱར་རྩོམ་ཕྱོགས་བསྒྲིགས།
པེ་པར་(SweetPepperBand)རོལ་དབྱངས་ཚོགས་པའི་རོལ་དབྱངས་པ་ཞིག་ཡིན་དུས་
ཀྱི་སྐོར་བཅས་རེད། ཨ་མས་“ཇིམ་གྱི་པ་ཕས་རྒྱུད་སྐུད་དཀྲོལ་གྱི་རེད། ཁོང་གཞོན་
དུས་སུ་སྐད་གྲགས་ཅུང་ཟད་ཡོད་པའི་རྒྱུད་སྐུད་དཀྲོལ་མཁན་ཞིག་རེད། དེ་ཡིད་སྨོན་
སྐྱེ་དགོས་པ་ཞིག་མི་འདུག་གམ།”ཞེས་བརྗོད་བྱུང་།
ཨ་མ་ནི་བུ་མོ་ཆུང་ཆུང་ཞིག་དང་གཉིས་སུ་མ་མཆིས། ཁོང་ནི་ཇིམ་ལ་རྩེད་
མཚར་དང་ཀུ་རེ་བྱེད་རྒྱུར་དགའ། ང་རང་ནི་ཁ་ཁུ་སིམ་མེར་ཁོང་གཉིས་ལ་བལྟ་བཞིན་
བསྡད། ང་རང་ལྟོག་གི་མི་འདུག་ལ་ཁ་ལག་ཀྱང་མང་པོ་བཟས་མེད། ངའི་བསམ་པར་
ཨ་མས་ཇིམ་གྱི་ནང་མིའི་སྐོར་ལ་མང་པོ་ཞིག་འདྲི་བཞིན་ཡོད་པ་འདྲ་པོ་འདུག ཁོང་གི་
པ་ཕ་ནི་རོལ་དབྱངས་པ་གྲགས་ཅན་ཞིག་ཡིན་པ་ངས་སྔོན་ཚུད་ནས་མ་ཤེས་པ་དེར་སེམས་
པ་སྐྱོ་བྱུང་། ང་ཟླ་བ་གཉིས་ལྷག་ཙམ་རིང་ཇིམ་གྱི་སྙིང་སྡུག་བྱས་པའི་རྗེས་སུ་ཁོང་གི་
པ་ཕ་ནི་རོལ་དབྱངས་གྲགས་ཅན་པ་ཞིག་ཡིན་པ་ངས་མ་ཤེས་པ་རེད། ཇིམ་གྱིས་རོལ་
དབྱངས་ཚོགས་པ་ཞིག་གི་ནང་དུ་རོལ་དབྱངས་དཀྲོལ་གྱི་ཡོད་པའང་ངས་ཤེས་ཀྱི་མེད་
ལ། ཐུགས་སྤྲོའི་སྐབས་སུ་འཕྲད་པའི་བུ་མོ་དེ་ཡང་ཁོང་གི་མཛའ་མོ་ཡིན་པ་ངས་མ་ཤེས།
ད་དུང་ཡང་ངས་མ་ཤེས་པ་གང་ཞིག་མཆིས་སམ།
དགོང་ཚིགས་གྲུབ་རྗེས་ཨ་མས་ང་ལ་““ཁྱོད་འདི་གར་བསྡད་ནས་ཇིམ་དང་སྐད་
ཆ་ཤོད་ཅིག། ད་ང་ཕྱི་ལ་འགྲོ་ཡི་ཡིན། སྡེར་མ་རྣམས་ང་ཕྱིར་འཁོར་མཚམས་བཀྲུ་
ཆོག”ཅེས་བརྗོད་པ་དང་ངས་ཨ་ལེ་བཞུགས་ཨང་ཟེར་ནས་ཕྱིར་བཞུད་པ་མཐོང་།
ངས་ཇིམ་གྱི་སྡེར་མ་བསྡུས་བཞིན་‘ཁྱོད་ལ་འཚིག་ཇ་ཞིག་དགོས་སམ།”ཞེས་
དྲིས།
130

ཐ་དད་པའི་འཇིག་རྟེན།
‘‘མིན། ཐུགས་རྗེ་ཆེ།’ཞེས་བརྗོད་པ་དང་ཁོས་ང་ལ་བལྟས་ནས་སྐད་ཆ་ཞིག་ཤོད་རྒྱུ་
ལ་སྒུག་ནས་བསྡད་འདུག་ཀྱང་། ངས་གང་ཞིག་ཤོད་དགོས་པ་དང་འགོ་ཇི་ལྟར་བཙུགས
དགོས་མིན་མ་ཤེས། ངས་གང་ཞིག་དྲན་པ་དང་ཚོར་བ་རྣམས་ལག་བརྡ་ཁོ་ནའི་ཐོག་ནས
ཁོང་ལ་ཤོད་རྒྱུ་ལས་མི་ཤེས། ངས་ཁོང་ལ་ལག་བརྡ་ཤེས་བཅུག་འདོད་འདུག ལག་
བརྡ་ནི་ངའི་རང་སྐད་ཡིན་པར་བརྟེན་ངས་ཐུགས་སྤྲོའི་སྐབས་སུ་འཕྲད་པའི་བུ་མོ་དེའི་སྐོར་
རང་སྐད་ཐོག་ནས་ཁོང་ལ་ཤོད་འདོད་འདུག
ངས་ཁོང་ལ་མ་བལྟས་ཀྱི་བར་དུ་ཁོས་ང་ལ་སྒུག་ནས་འདུག ཁོས་“ཁྱོད་ཀྱི་
ཨ་མས་ང་ལ་གནས་ཚུལ་གང་ཞིག་བྱུང་ཡོད་མེད་སྐོར་ཆ་ཚང་བཤད་བྱུང༌། ཁྱེད་ཀྱི་
ཨ་མས་ལུའུ་རན་(Lauren)གྱི་སྐོར་གསུང་བྱུང་”
ད་བྱས་དུས་ངས་ཤེས་སོང༌། མོའི་མིང་ལ་ལུའུ་རན་ཡིན་པ་རེད། ང་ནི་མོ་དང་མོའི་
མིང་ལ་གཏན་ནས་མི་དགའ།
ཇིམ་གྱིས། “སེམ། ཁྱེད་དང་ང་གཉིས་ཐུགས་སྤྲོའི་སྐབས་སུ་འཕྲད་དུས་ལུའུ་རན་
ནི་ངའི་དགའ་གྲོགས་མ་རེད། ངེད་གཉིས་ཟླ་ཤས་རིང་མཉམ་དུ་འགྲོ་མྱོང་ཡོད་ཀྱང་དེ་
ནི་ལོ་སྔོན་མའི་ལོ་མཇུག་ལ་རེད། ད་ཆ་ངེད་གཉིས་ནི་གྲོགས་པོ་ཙམ་ཞིག་རེད། ཕྱོགས་
གཞན་ནས་བཤད་ན་ངེད་ཚོ་ནི་འདས་ཟིན་པའི་གྲོགས་པོ་ཞིག་ལས་གང་ཡང་མ་རེད། ཨོ།
མོས་ཁྱོད་ལ་ཕོག་ཐུག་བཏང་བ་དེས་ང་མོ་ལ་ཚིག་པ་གཏིང་ནས་ཟ་ཡི་འདུག” ཅེས་བརྗོད།
ཇིམ་གྱིས་ང་ལ་རྫུན་ཤོད་ཀྱི་རེད་བསམ་གྱི་མི་འདུག ཡིན་ནའང་ཁོས་ང་ལ་ཁོང་གི་རོལ་
དབྱངས་ཀྱི་སྐོར་བཤད་མ་སོང ཧཧཧཧ། ངས་གང་ཞིག་ལ་བསམ་གཞིགས་བྱེད་ཀྱི་
ཡོད་པ་ཇིམ་གྱིས་ཤེས་འདུག ཁོས‘ངས་ཁྱོད་ལ་རང་ཉིད་ཀྱི་རོལ་དབྱངས་སྐོར་ཤོད་
རྒྱུ་མ་བྱུང་བ་དེར་དགོངས་འགལ་མེད་པར་ཞུ།’ཞེས་བརྗོད་བྱུང་།
131

པདྨ་ཚེ་དབང་གི་བསྒྱུར་རྩོམ་ཕྱོགས་བསྒྲིགས།
“དེ་དཀའ་ངལ་ཞིག་ཡིན་པར་བརྟེན། ཁྱོད་ཀྱིས་ང་ལ་བཤད་འདོད་མེད་པ་རེད།”ཅེས་
ངས་བཤད་ཀྱང་ཁོས་ཁས་བླངས་མ་བྱུང༌།
‘མ་རེད། དེ་ནི་བདེན་པ་མ་རེད།”ཅེས་ཁོས་བརྗོད།
‘‘རེད། དེ་རེད།”ཅེས་ངས་བཤད།
ཁོང་ནི་རོལ་དབྱངས་ལ་དགའ་མོས་ཡོད་པ་དང་། ངས་ཐོས་ཐུབ་ཀྱི་མེད་པ་འདི་ནི་དཀའ་
ངལ་ཆེན་པོ་ཞིག་རེད་ཅེས་བརྗོད། ངས་ཁོང་ལ། ‘“ཁྱོད་ལ་སྙིང་སྡུག་གོ་ཐུབ་མཁན་
ཞིག་དགོས་པ་ལས་གོ་མི་ཐུབ་མཁན་ཞིག་དགོས་ཀྱི་མེད་པ་རེད་”ཅེས་བརྗོད་པ་ཡིན། ཇིམ་
གྱིས་ངའི་སྐད་ཆ་རྣམས་གོ་བ་ཡག་པོ་ལོན་མི་འདུག ང་རང་སྐྱོ་བ་སྐྱེས་པ་དང་ཁོང་ཁྲོ་
ཟ་བའི་རྐྱེན་གྱིས་ངས་སྐད་ཆ་རྣམས་ཡག་པོ་བྱས་ནས་བཤད་རྒྱུ་མ་བྱུང་། དེར་བརྟེན་
ངས་ཡིག་ཐོག་ནས་ཁོང་ལ་““ཁྱོད་ལ་དགོས་པའི་མཛའ་མོ་དེས་ཁྱོད་ཀྱི་རོལ་དབྱངས་ཐོས་
ཐུབ་མཁན་ཞིག་དགོས་ཀྱི་ཡོད་པར་བརྟེན་ང་ནི་ཁྱོད་ལ་རན་གྱི་མ་རེད།”ཅེས་བྲིས། ཇིམ་
གྱི་གདོང་ན་སྐྱོ་མདངས་ཕྱུང་བཞིན། “དེ་འདྲ་མ་ཟེར་ཅིགདེ་ནི་བདེན་པ་ཞིག་མ་རེད།
ང་རང་གང་ཞིག་ལ་དགའ་བ་དེ་ང་རང་གིས་ཤེས་ཀྱི་ཡོད། ངས་དགའ་ས་དེ་ནི་ཁྱོད་རང་
རེད། སྭེམ། ཁྱེད་ནི་བདག་ལ་ཧ་ཅང་གིས་བྱམས་ཤིང་ཁྱོད་ནི་ང་ལ་ཧ་ཅང་གིས་ཡག”ཅེས་
ཟེར། ངས་ཁོང་གི་སྐད་ཆ་ལ་ལན་འདེབས་མ་བྱས་པར་བརྟེན་ཁོས་འབྲི་འགོ་བརྩམས་
སོང་། ‘‘སེམ། ང་ཁྱོད་དང་མཉམ་དུ་བསྡད་འདོད་འདུག”
“ང་ཡང་ཁྱོད་དང་མཉམ་དུ་བསྡད་འདོད་འདུག”ཅེས་འབྲི་འདོད་ཡོད་ཀྱང་ངས་བྲིས་མེད།
རྒྱུ་མཚན་གང་ཡིན་ཟེར་ན་ངས་ལུའུ་རན་གྱི་སྐད་ཆ་དག་བརྗེད་ཐུབ་པ་མི་འདུག གཅིག་
བྱས་ན་ཇིམ་གྱིས་ང་རང་དགོས་འདོད་ཡོད་པར་བརྟེན་མོས་ང་ལ་བསམ་ནག་བྱས་པའང་
ཡིན་ཀྱང་སྲིད། ཡིན་ནའང་མོས་བཤད་པའི་སྐད་ཆ་རྣམས་བདེན་པ་རེད།
132

ཐ་དད་པའི་འཇིག་རྟེན
ཇིམ་སྟེ་རོལ་དབྱངས་དཀྲོལ་མཁན་གྱི་མི་འདིའི་སྐོར་ངས་ཁྱོན་ནས་མགོ་ཚོས་ཀྱི་མི་འདུག
དེར་བརྟེན་ངས་ཇིམ་གྱི་སྐོར་དུས་ནམ་ཡང་རྒྱུས་ལོན་མི་ཐུབ་པ་ཡིན་ནམ།
ལེའུ་བཅུ་པ། ཇིམ་གྱི་རོལ་དབྱངས་ཚོགས་པ།
དེ་རྗེས་ཇིམ་ཁྱིམ་དུ་ལོག་སོང་། ང་རང་ལ་བསམ་བློ་གཏོང་རྒྱུའི་གོ་སྐབས་ཤིག་
དགོས་པར་བརྟེན་ངས་ཁོང་ལ་ལོག་རྒྱུག་ཅེས་བརྗོད་པ་ཡིན། ཁོང་མ་འགྲོ་བའི་སྔོན་དུ་
ཡི་གེ་ཞིག་བྲིས་ཏེ་ང་ལ་སྤྲད་བྱུང་། ཁོང་འགྲོ་རྗེས་ངས་དེ་བཀླགས་པ་ན། དེའི་ནང“སྐབས་
རེ་ང་ཚོས་བསམ་བློ་གཏོང་རྒྱུ་ལས་སེམས་ཀྱི་ཚོར་བ་འདི་གལ་ཆེ་བ་ཡིན་པ་ངས་ཡིད་ཆེས་
ཡོད། ངེད་གཉིས་ཀ་ཕན་ཚུན་གཅིག་གིས་གཅིག་ལ་བརྩེ་དུང་ཡོད་པ་དེ་ཁྱོད་ཀྱིས་མ་བརྗེད་
པ་གནང་རོགས།’ ཞེས་བྲིས་འདུག
ངས་དེ་བརྗེད་མེད། ངས་དེ་ལ་རྟག་ཏུ་བསམ་བློ་འཁོར་བཞིན་ཡོད། ཡིན་
ནའང་། ངས་ལུའུ་རན་གྱི་སྐད་ཆ་དང་ཇིམ་གྱི་རོལ་དབྱངས་སོགས་དྲན་ཡོང་གིན། འདི་
ནི་ངའི་མི་ཚེའི་ནང་གི་ཆེས་སྡུག་ཤོས་ཤིག་རེད།
ཨ་མས་ང་རང་སེམས་སྐྱོ་བ་ཤེས་འདུག ཨ་མས། “སེམ། ལས་ཀ་ནས་
གུང་སེང་ཞུས་ནས་ལོན་ཌོན་དུ་རཱོ ན་ཐུག་འཕྲད་དུ་རྒྱུག” ཅེས་བརྗོད་བྱུང་། ངས་འདི་
ནི་ཐབས་ལམ་བཟང་པོ་ཞིག་རེད་འདུག་སྙམ། ངས་རཱོན་ལ་རྟག་ཏུ་ཀུ་རེ་རྩེད་རྒྱུ་ལ་དགའ།
དེར་བརྟེན་ང་རང་ལོན་ཌོན་དུ་བསྐྱོད་པ་ཡིན།
133

པདྨ་ཚེ་དབང་གི་བསྒྱུར་རྩོམ་ཕྱོགས་བསྒྲིགས།
འོན་ཀྱང་ཁྱོད་རང་གི་འཇིག་རྟེན་ལ་ཆག་གྲུམ་ཤོར་ཟིན་དུས་མི་གཞན་དང་
མཉམ་དུ་སྤྲོ་གཡེང་བྱ་རྒྱུ་ཁག་པོ་རེད། ང་རང་ལོན་ཌོན་དུ་སླེབས་ཡོད་པ་ལས་ནོར་ཝི་
ཆི་ལ་བསྡད་མེད་ཀྱང་ངའི་དྲན་སྣང་གི་རྟ་ཕོ་ཇིམ་གྱི་ཕྱོགས་སུ་ཤོར་བཞིན་ང་ལ་སྤྲོ་སྣང་
གང་ཡང་མི་འདུག དེ་ཡང་རོན་དང་ཁོའི་གྲོགས་མོ་མེ་རཱི་གཉིས་པོ་ནི་ད་ཆ་དགའ་གྲོགས་
ཡིན་པ་ལས་གྲོགས་པོ་དཀྱུས་མ་ཞིག་མིན་པར་ཤེས་རྟོགས་བྱུང༌།
C
རོན་གྱིས་ང་དང་ཇིམ་གྱི་གནད་དོན་དེ་ཡག་པོ་མེད་པ་ཤེས་ནས།ང་དེ་གར་
བསྡད་རིང་ཁོས་མེ་རཱི་དང་ལྷན་དུ་དེ་ཙམ་གྱི་སྤྲོ་སྣང་མི་བྱས་པ་ནི་ཁོས་ངའི་སྐྱོ་གདུང་དེ་
ཆེ་རུ་གཏོང་འདོད་མེད་པས་རེད། ཡིན་ནའང་། ཁོས་རྟག་ཏུ་མེ་རི་ལ་བལྟ་བཞིན་འཛུམ་
མདངས་ཕྱུང་པ་དེར་ངས་བསམ་གཞིགས་ཐུབ་ཀྱི་འདུག བདུན་ཕྲག་གཅིག་གི་སྔོན་ཚུད་
ང་རང་ཡང་དེ་དང་གཅིག་མཚུངས་སུ་མཆིས། ངས་ཇིམ་ལ་བལྟས་པ་ན་ཧ་ཅང་གི་སྐྱིད་
པོ་ཚོར་མྱོང་ཡོད། འོན་ཀྱང་ད་ཆ་ཅི་ཞིག་མཆིས་སམ་་་་་་་།
ཉིན་ཁ་ཤས་རྗེས་སུ་ང་རང་ཁྱིམ་དུ་ཕྱིར་ལོག་རྒྱུའི་དུས་ཚོད་སླེབས་པ་ན་རོན་
གྱིས་ང་རང་མེ་འཁོར་འབབ་ཚུགས་སུ་སྐྱེལ་མ་བྱས། ང་དང་རིིན་གཉིས་པོ་མེ་འཁོར་
གྱི་འབབ་སྟེགས་ཐོགས་ལངས་ཡོད་ཅིང་ངེད་གཉིས་ཀྱི་མཐའ་འཁོར་ན་མི་ཚོགས་བརྒྱ་
ཕྲག་དུ་མ་བྲེལ་འཚུབ་ངང་ལས་ཀ་བྱེད་བཞིན་གདའ།
རོན་གྱིས་ང་ལ་མཚོན་བརྡའི་ཐོག་ནས། ‘“སེམ། ངས་ཁྱེད་ནི་གྲོགས་པོ་འོན་
པ་ལྟ་བུ་ཞིག་ལ་བརྩི་ཡི་མེད། ངས་མཐོང་སྣང་ལ་ཁྱོད་ནི་ངའི་བྱམས་བརྩེ་དང་ཀུ་རེ་
ཚ་བའི་གྲོགས་པོ་ཞིག་ལ་བསམ་བཞིན་ཡོད།ཇིམ་གྱིས་ཀྱང་གཅིག་མཚུངས་སུ་བལྟ་བའིཡིད་
ཆེས་ཡོད།’ཅེས་བརྗོད་བྱུང་།
134

ཐ་དད་པའི་འཇིག་རྟེན།
ངས་ཀྱང་། “ང་ལ་གྲོགས་པོ་ཁྱེད་ལྟ་བུ་ཞིག་ཡོད་པ་དེ་ནི་ངའི་བསོད་ནམས་རེད།”ཅེས་
ལན་བཏབ།
ངེད་གཉིས་ཕན་ཚུན་འོ་བྱེད་བཞིན་གྱེས་ཕྱག་ཞུས་རྗེས་ང་རང་མེ་འཁོར་དུ་འཛུལ། ངས་
རོན་གྱིས་བཤད་པའི་སྐད་ཆ་ལ་ཡིད་ཆེས་ཡོད་ཀྱང་ལུའུ་རན་གྱི་སྐད་ཆ་རྣམས་རྟག་ཏུ་
ཡིད་ལ་འཆར་འོང་། “ཇིམ་ལ་རོལ་དབྱངས་གོ་ཐུབ་མཁན་གྱི་མི་ཞིག་དགོས་ཀྱི་ཡོད་
རེད།”ངས་སྐད་ཆ་དེ་བདེན་པ་ཡིན་པ་ཤེས་ཀྱི་འདུག
ང་ཁྱིམ་དུ་འབྱོར་དུས་ཨ་མས་ང་ལ་བལྟ་བཞིན་ངའི་གདོང་པའི་རྣམ་འགྱུར་ལ་
འགྱུར་བ་གང་ཡང་ཕྱིན་མེད་པར་མཐོང་། “སེམ། ཇིམ་ལ་ཁ་པར་འཕྲིན་ཐུང་ཞིག་
ཐོངས་ཤིག སྐུ་མཁྱེན་ཁོང་ལ་སྐད་ཆ་ཤོད་ཅིག ཁྱོད་ཀྱི་བྱེད་སྟངས་དེ་མཐོང་དུས་
ང་ཚིག་པ་ཟ་ཡོང་གི”ཟེར།
“ངས་གཏོང་ཐུབ་ས་མ་རེད།”ཅེས་ངས་ལན་བཏབ།
ཨ་མས་ང་ལ་དུས་ཡུན་རིང་མོ་ཞིག་བལྟས་རྗེས། “ངས་ག་རེ་བསམ་གྱི་ཡོད་མེད་ཁྱོད་
ཀྱིས་ཤེས་ཀྱི་ཡོད་དམ། ངས་འདི་ཇིམ་གྱི་ནོར་འཁྲུལ་ཞིག་རེད་གཏན་ནས་དྲན་གྱི་མེད།
འདི་ནི་ཁྱོད་ཀྱི་པ་ཕའི་གནད་དོན་ཞིག་རེད།’ ཅེས་བརྗོད་བྱུང་། ངས་ཨ་མ་ལ་བལྟས་
ནས་བསྡད་པ་ལས་སྐད་ཆ་གང་ཡང་མ་བཤད། ཨ་མས་ག་རེ་ཟེར་གྱི་ཡོད་མེད་ངས་ཤེས་
འདོད་འདུག།
“ངས་དེའི་སྐོར་ཁྱོད་ལ་ཤོད་འདོད་མེད་མོད།འོན་ཀྱང་ངའི་བསམ་པར་འདི་ནི་དུས་
ཚོད་ཡག་ཤོས་རེད་འདུག”ཅེས་ཨ་མས་བརྗོད་བྱུང་། ཨ་མའི་ཞལ་རས་ན་སྐྱོ་མདངས་
ཐོན་པ་མཐོང་དུས་ང་རང་ཞེད་སྣང་སྐྱེས་བྱུང་།
135

|I
པདྨ་ཚེ་དབང་གི་བསྒྱུར་རྩོམ་ཕྱོགས་བསྒྲིགས།
“དེ་ག་རེ་ཡིན་ནམ།” ཞེས་ངས་དྲིས། ཨ་མས་མིག་འཁྱུག་ཙམ་རིང་བཙུམ་པ་དང༌།
“ཁྱོད་ཀྱི་པ་ཕས་ང་ཚོ་བཞག་ནས་ཕྱིན་པའི་རྒྱུ་མཚན་ནི་ཁོ་སྐྱེས་དམན་གཞན་ཞིག་དང་
འཕྲད་པ་རེད། སྐྱེས་དམན་དེ་ལ་ཕྲུ་གུ་མེད་ཅིང་མོས་ཁྱོད་ཀྱི་པ་ཕ་ནི་མི་བཟང་པོ་ཞིག་
རེད་འདུག་སྙམ། མོ་ནི་རྒྱུད་སྐུད་དཀྲོལ་འདོད་མེད་ལ་ཕྲུ་གུ་ཡང་སྐྱེས་འདོད་མེད། མོ་
ནི་ཁོང་དང་མཉམ་དུ་བསྡད་འདོད་ཡོད་པ་རེད། སྭེམ། ཁྱོད་ཀྱི་པ་ཕ་ཕྱིན་པའི་རྒྱུ་མཚན་
ནི་ཁྱོད་རང་འོན་པ་ཡིན་པའི་རྐྱེན་གྱིས་མ་རེད། ཁོང་ཕྱིན་པའི་རྒྱུ་མཚན་ནི་ཁོང་ཕྲུ་གུ་
སུ་ཞིག་གི་པ་ཕ་བྱེད་འདོད་མེད་པ་རེད།’ ད་ནི་ཨ་མ་ཧ་ཅང་སེམས་པ་སྐྱོ་འདུག ཨ་
མ་ལགས་བཤུམ་བཞིན་ཞལ་རས་ཡོངས་རྫོགས་རློན་པར་གྱུར་འདུག ང་རང་ཨ་མའི་
ཕང་པར་འཐམ་འདོད་བྱུང་ན་ཡང་མོས་སླར་ཡང་ལྐུགས་བརྡ་བསྟན་འགོ་བརྩམས་སོང་།
‘ཁྱོད་ཀྱིས་བསམ་པར་ཇིམ་གྱིས་ཟླ་ཤས་རྗེས་ཁྱོད་རང་བསྐྱུར་ནས་འགྲོ་ཡི་རེད་དྲན་གྱི་
ཡོད་རེད། ཡིན་ནའང་། ངས་བྱས་ན་དེ་ནི་ཁྱོད་ཀྱི་ནོར་འཁྲུལ་རེད། ཇིམ་ནི་ཁྱོད་ཀྱི་
པ་ཕ་ལྟ་བུ་ཞིག་མ་རེད། ཁོ་རང་དོན་གཅིག་པུ་ལ་བསམ་བློ་གཏོང་མཁན་ཞིག་མ་རེད།
ཁོང་ནི་མི་སེམས་བཟང་ཞིག་དང་ཁོས་ཁྱོད་རང་ལ་དགའ་ཡི་ཡོད་པ་རེད།” ཨ་མས་
ང་ལ་འཛུམ་ཙམ་བྱས་པ་དང་སྦྲགས་སླར་ཡང༌། “ཨོ། སྭེམ། ངས་དངོས་གནས་
ཤེས་སོང་། ཁྱོད་རང་མི་ཞིག་ལ་དགའ་སོང་བ་ཡིན་ན་ཁྱོད་རང་འཚེར་སྣང་སྐྱེ་ཡི་ཡོད་
པ་རེད། ཡིན་ནའང་། སེམས་མི་སྐྱིད་པ་བསྡད་པ་ལས་འཚེར་སྣང་སྐྱེས་པ་དེ་བཟང་
གི་རེད། སྐབས་རེ་ཁྱོད་རང་གི་འདོད་པ་དེ་སྒྲུབ་རྒྱུ་ལ་འབད་བརྩོན་བྱེད་རྒྱུ་དེ་གལ་ཆེན་
པོ་རེད།’ ཨ་མའི་དཔུང་པ་ངའི་རྒྱབ་ལ་འཐམ་པ་དང་རེ་ཞིག་ངེད་གཉིས་ཀ་ངུས་ནས་
བསྡད། དེ་ནས་སྐར་མ་ཁ་ཤས་རྗེས་སུ་ཨ་མས་ང་ལ་གཟིགས་བཞིན་འཛུམ་མདངས་ཕྱུང་།
ད་ནི་ཨ་མ་སྐྱིད་པོ་བྱུང་འདུག་པ་དང་སྔར་བཞིན་ངའི་ཨ་མ་ལྟར་གྱུར།
136

ཐ་དད་པའི་འཇིག་རྟེན།
‘སྟོད་ཐུང་གྱོན་ཞིག། ངེད་གཉིས་ཇིམ་ཐུག་ཏུ་འགྲོ། ངས་ཇིམ་ག་པར་ཡོད་མེད་
ཤེས་ཀྱི་ཡོད།’ ཨ་མས་བརྗོད་བྱུང་།
ངས་ཨ་མས་བརྗོད་པ་ལྟར་བྱས་པ་ལས་དྲི་བ་གང་ཡང་དྲིས་མེད། ང་ནི་ཇིམ་མཐོང་འདོད་
ཧ་ཅང་ཆེ། ཨ་མས་མོ་ཊ་བཏང་སྟེ་གྲོང་ཁྱེར་གྱི་དཀྱིལ་ན་བསྐྱོད་པས། ངས་ང་ཚོ་གང་
དུ་འགྲོ་གི་ཡོད་མེད་ཤེས་ཀྱི་མི་འདུག་ལ་ཨ་མས་ཇིམ་ག་པར་ཡོད་མེད་ཇི་ལྟར་བྱས་ནས་
ཤེས་པ་ཡིན་ནམ་སྙམ། ངས་བརྩེ་དུང་གི་སྒྲུང་རྩོམ་དང། རང་ཉིད་ཇིམ་དང་བར་ཐག་
ཇེ་རིང་དུ་སོང་བའི་གནད་དོན་རྣམས་ལ་བསམ་གཞིགས་ནན་ཏན་བྱས། དེ་ནི་ང་རང་
འོན་པ་ཡིན་པའི་རྒྱུ་མཚན་གྱིས་རེད་མི་འདུག་ལ། དེ་ནི་ང་རང་བཙས་རྗེས་པ་ཕ་ཕྱིན་
པའི་རྒྱུ་མཚན་ཡང་རེད་མི་འདུག དེ་ནི་ང་རང་གིས་བཟོས་བཞག་པ་ཞིག་རེད་འདུག་
ལ། དཀའ་ངལ་དེ་ནི་ང་རང་གི་ཞེད་སྣང་གིས་བཟོས་བཞག་པ་ཞིག་རེད་འདུག ངས་
རང་ཉིད་ལ་ཤིན་ཏུ་ནས་དགོས་མཁོ་ཆེ་བའི་དངོས་པོ་དེ་དང་རྒྱབ་འགལ་དུ་སྐྱོད་བཞིན་
པ་ནི་ཧ་ཅང་གི་གླེན་རྟགས་ཚ་པོ་ཞིག་རེད་འདུག ངས་ཇིམ་ལ་བཅངས་པའི་བརྩེ་སེམས་
འདི་ནི་དུས་ནམ་ཡང་འདོར་ཐུབ་པ་མི་འདུག འདི་ནི་ཧ་ཅང་གི་ནུས་སྟོབས་ཆེན་པོ་ཞིག་
རེད་འདུག
སྐར་མ་བཅུའི་རྗེས་ལ་མོ་ཊ་བཀག་པ་དང་ང་ཚོ་ཡེ་ཤུའི་ལྷ་ཁང་ཞིག་གི་ཉེ་འགྲམ་
དུ་འབྱོར་ཡོད་པ་མཐོང་།ཡིན་ནའང་ཨ་མས་ལྷ་ཁང་དེའི་ནང་དུ་མ་འཛུལ་བར་དེའི་འཁྲིས་
སུ་ཡོད་པའི་སེན་ཊ་མ་ཁེས་(StMark'sChurch-Hall)ཞེས་པའི་ཚོགས་ཁང་དེར་བསྐྱོད་
སོང་།
ཨ་མས་སྒོ་མ་ཕྱེ་པའི་སྔོན་དུ་ངས་བཀག་ནས་“ཁྱོད་ཀྱིས་ཇིམ་འདི་གར་ཡོད་པ་གང་
འདྲ་བྱས་ནས་ཤེས་བྱུང་།” ཞེས་དྲིས་པ་ཡིན།
137

པདྨ་ཚེ་དབང་གི་བསྒྱུར་རྩོམ་ཕྱོགས་བསྒྲིགས།
ཨ་མས་གད་མོ་དགོད་བཞིན། “ཁྱོད་རང་ལོན་ཌོན་དུ་ཡོད་དུས་ང་འདི་གར་ཡོང་གི་
ཡོད། ངའི་རྗེས་སུ་ཤོག་དང་འགྲིག་གི་རེད།”ཅེས་བརྗོད་པ་དང་སླར་ཡང་གད་མོ་དགོད་
བྱུང༌།
དེ་ནས་མོས་སྒོ་ཕྱེ་བ་དང་ནང་དུ་བསྐྱོད། ངས་ཨ་མའི་རྗེས་འདེད་བཞིན་སོང་།
ཇིམ་དང་མི་གཞན་པ་བཞི་མཉམ་དུ་རོལ་དབྱངས་གཏོང་བཞིན་འདུག་པས། འདི་ནི་ཇིམ་
གྱི་རོལ་དབྱངས་ཚོགས་པ་ཡིན་པ་ངས་ཤེས་སོང་།
ཇིམ་གྱིས་རྔ་བརྡུང་བཞིན་འདུག འདི་ན་རྔ་ཆེ་ཆུང་མི་འདྲ་བ་བཞི་འདུགཇིམ་གྱིས་
དེ་དག་ཚང་མ་བརྡུང་གིན་འདུག་ལ་ཁོའི་ལག་པ་ནི་ཤིན་ཏུ་མགྱོགས་པོ་འདུག་པས་དེ་ནི་
ཨ་མས་ང་ལ་སྐད་ཆ་ཤོད་སྐབས་ཀྱི་ལག་བརྡ་ལས་ཀྱང་མགྱོགས་
པ་འདུག དུས་ཡུན་ཁ་ཤས་རིང་ངས་ཁོང་གི་སྟངས་སྟབས་ལ་བལྟ་བཞིན་བསྡད།ཁོང་
སླར་ཡང་མཐོང་རྒྱུ་བྱུང་བ་འདི་ནི་སྐལ་པ་བཟང་པོ་ཞིག་རེད། ད་ནི་ངས་ཁོང་དངོས་
སུ་མཐོང་བྱུང་། གང་ཡིན་ཟེར་ན། འདི་ནི་རོལ་དབྱངས་དཀྲོལ་མཁན་གྱི་ཇིམ་དེ་རེད་
ལ། འདི་ནི་ཇིམ་དངོས་གནས་དེ་རེད།
I
138

ཐ་དད་པའི་འཇིག་རྟེན།
ལེའུ་བཅུ་གཅིག རྟག་བརྟན་གྱི་བདེ་སྐྱིད།
ངས་རོལ་དབྱངས་ཀྱི་སྐད་ཤུགས་ཆེན་པོ་ཡོད་པ་ཚོར་གྱི་འདུག རྒྱུ་མཚན་གང་
ཡིན་ཞེ་ན་སྦིར་སྒྲ་ངའི་རྐང་པའི་མཐིལ་གྱི་ཞལ་བ་བརྒྱུད་ནས་ཚོར་ཐུབ། ཨ་མས་ལག་
ཟུང་གིས་ཨམ་མཆོག་བཀབ་སོང༌།
ཇིམ་གྱིས་ང་མཐོང་བ་ན་ཁོས་རྔ་རྡུང་མཚམས་བཞག་སོང་བས་སྦིར་སྒྲ་ཡང་
ཇེ་ཆུང་དུ་ཕྱིན། ཁོང་ཡར་ལང་ནས་ངའི་ཕྱོགས་སུ་བཅར་བ་ན་ཁོང་གི་གྲོགས་པོ་ཚོས་
ཀྱང་རོལ་དབྱངས་དཀྲོལ་མཚམས་བཞག་སོང་། ངས་མི་ཚང་མས་རང་ཉིད་ལ་བལྟ་བཞིན་
ཡོད་པ་ལྟ་བུ་ཚོར་བྱུང་ཡང་བདེན་པ་ཡིན་མིན་མི་ཤེས། ངས་ཡོད་ཚད་ཀྱི་ཡོད་ཚད་དྲན་
འོང་བ་ནི་ཇིམ་གྱིས་རང་ཉིད་ལ་འོ་མ་སྦྱར་གོང་གི་འཛུམ་མདངས་དང་མིག་ཀོང་གི་བརྩེ་
དུང་བཅས་རེད།
ངས་ཁོང་ལ་ཕར་འོ་བྱས་པའི་སྐབས་སུ་ཞེད་སྣང་དེ་རྦད་དེ་བརླག་ཟིན། འདི་
ནི་ཇིམ་རེད་ལ་ང་ནི་ཁོང་ལ་དགའ། ངས་ཁོང་ལ་ཞེད་སྣང་སྐྱེ་དགོས་དོན་གང་ཡང་མེད།
སྐར་མ་ཁ་ཤས་རྗེས་ཁོང་མི་ཊར་གཅིག་ཙམ་ཕར་འགྲོ་ནས་ང་ལ་ལག་བརྡ་བྱས་
བྱུང་། ཁོས་ཁ་ཤས་ནོར་སོང་ཡང་ངས་གོ་བརྡ་འཕྲོད་བྱུང་། འདི་ནི་ངས་ཁོང་ལ་སྐད་
ཆ་ཤོད་སྐབས་ཁོས་ཇི་ལྟར་མགོ་ཚོས་པ་དང་གཅིག་མཚུངས་ངས་ཀྱང་མགོ་ཚོས་སོང་།
ཁོས་རྔ་བརྡུང་དུས་ལག་པ་མྱུར་པོ་ཡོད་པ་ངས་དྲན་སོས་ཀྱི་འདུག་ལ་དེ་ལ་ཐོགས་པ་ཁྱོན་
ནས་མི་འདུག
139

པདྨ་ཚེ་དབང་གི་བསྒྱར་རྩོམ་ཕྱོགས་བསྒྲིགས།
འདི་ནི་ཁོས་ལག་བརྡའི་ཐོག་ནས་ང་ལ་གང་བཤད་པའི་སྐད་ཆ་དག་རེད། “ཁྱོད་
ཀྱི་ཨ་མས་ང་ལ་ལག་བརྡའི་སྐད་ཆ་ཤོད་སྟངས་ཁ་ཤས་བསླབ་བྱུང་། ད་ནི་ངས་ཁྱོད་ལ་
རྔ་བརྡུང་སྟངས་བསླབ་ཆོག ངའི་མཉམ་དུ་ཤོག" ངས་ལན་འདེབས་མ་བྱས་སྔོན་ལ་
ངའི་ལག་པ་ནས་འཇུས་བྱུང༌། ངེད་གཉིས་ཁོང་གི་གྲོགས་པོ་ཚོའི་ཕྱོགས་སུ་བསྐྱོད། ཨ་
མས་ང་ལ་འཛུམ་ཕྱུང་བཞིན་འདུག
ཇིམ་ངའི་རྒྱབ་ཏུ་ལངས་ནས་ཡོད་ཅིང་ཁོང་གི་ལག་པ་ངའི་སོར་མོའི་སྟེངས་
བཞག་ནས་ངས་རྔ་བརྡུང་བཞིན་མཆིས། རྔའི་སྦིར་སྒྲ་ངའི་ལག་པ་རྒྱུད་ནས་དཔུང་པ་
དང་མགོ་ཐོད་ལ་ཕྱིན་སོང་། དེ་ནི་ངོ་མཚར་ཆེ་བ་ཞིག་རེད། ངོ་མཚར་ཆེ་ཚུལ་ནི་ངའི་
ལག་པ་ཨ་མའི་རྒྱུད་སྐུད་སྟེང་དུ་ཡོད་པ་དང་གཉིས་སུ་མ་མཆིས་སོ།། །།
140

ཐ་དད་པའི་འཇིག་རྟེན།
རྒྱབ་ཤོག་ཇུས་འགོད་པ།
ཚ་རོང་པདྨ་ཚེ་དབང་གི་བསྒྱུར་རྩོམ་ཕྱོགས་བསྒྲིགས།
པད་བཀོད་ཉི་མ་ཆོས་རྒྱལ།
“བསྒྱུར་ནི་བུད་མེད་ཅིག་དང་འདྲ་སྟེ།
གལ་ཏེ་དེ་ནི་མཛེས་སྡུག་དང་ལྡན་པ་
ཞིག་ཡིན་གྱུར་ཚེ།
དེ་ནི་དམ་ཚིག་དང་མི་ལྡན་ལ།
གལ་ཏེ་དེ་ནི་དམ་ཚིག་ཅན་ཞིག་ཡིན་ན།
དེ་ནི་ཕལ་ཆེར་མཛེས་སྡུག་དང་མི་ལྡན་
པ་ཞིག་ཡིན་ངེས།”
ཡུའུ་ཇན། ཡུའུ་ཏུ་ཤིན་ཀོ།
ADDRESS:
CentralUniversityof
"Translation is like a
TibetanStudies
woman, Ifit is beautiful,
Sarnath,Varanasi221007,
it is notfaithful. Ifit is U.P.India.
faithful, it is most cer-
tainly not beautiful.”
CONTACT:
-YevgenyYevtushenko ventse_pema@yahoo.co.in
Cellno.0091-8574964458

པདྨ་ཚེ་དབང་ལགས། བོད་འགྱུར་ཤིན་ཏུ་ལེགས་པོ་བྱུང་འདུག
དགའ་བསུ་ཡོད། སྒྲུང་ཐུང་གསུམ་གར་བརྗོད་བྱ་བརྗོད་བྱེད་གཉིས་
、 ཐད་ནས་ཤིན་ཏུ་ལེགས་པོ་བྱུང་འདུག འགྱུར་རྩོམ་འདི་ཡང་འགྲན་
Pema Tsewang was born on 4th May
ཟླ་དང་བྲལ་བ་ཞིག་བྱུང་འདུག བཀྲ་ཤིས་བདེ་ལེགས།
1987 at Tsawa Pasho in Kham-Province
ན་ག་སངས་རྒྱས་བསྟན་དར་གྱིས་༢༠༡༡ ཕྱི་ཟླ་༢ ཚེས་༡༥ ཉིན།
ofTibet. Intheendofyear1998,hecame
to India. He did his primary school at
TCVGopalpuruptoeighthclass.During
his schoolingheservedas amemberof
English Editorial Board in Chuthik
Magazine ofhis schoolfor oneandhalf
year. Laterinyear2005 hegotadmission
in Central University ofTibetanStudies
ཁྱོད་ཀྱིས་གང་བྱེད་བཞིན་པ་མཐའ་དག་
(CUTS), Varanasi. He has served as an
elected vice president of Students མཚམས་བཞག་ནས་དུས་ཡུན་འཁྱུག་ཙམ་
Welfare Fund Committee from 2010-
2011_and_he_is presently studying in རིང་ངའི་འཇིག་རྟེན་གྱི་འཚོ་བ་ཇི་ལྟར་ཡིན་
Shastri (B.A.) final year. Under the
མིན་བསམ་བློ་གཏོང་ཐབས་གནང་དང་།
pseudonym of Sea-Swallow Khawa-
Karpo and Spring-Ewissary, he
ངའི་འཇིག་རྟེན་འདི་ན་གསུང་དབྱངས་
contributed many poems, stories, and
analytical essays to Riglab Journal and འབྱིན་མཁན་གྱི་བྱིའུ་ཆུང་མེད་ལ། ཀུ་
Social-Spectrum magazine of his
ཅོར་གྱི་ཁེངས་པའི་ལམ་བཟོ་བ་ཡང་མེད།universityandLight SocialMagazineof
SanskritUniversity.Hehasbeenawarded
མཚན་མོ་སུ་ཡང་ཆང་ཁང་དུ་འཛུལ་ནས་1st position in All India Youth Inter
Essay WritingCowpeti-fionheldon27th
ཕན་ཚུན་འུར་སྒྲ་སྒྲོག་མཁན་མེད་ལ།
Dec. 09, org by Regional Tibetan Youth
Congress, Banglore. And also he_has བྱིས་པའི་ངུ་ངག་ཀྱང་མེད། ཡིན་ནའང་།
secured 1st in Annual Tibetan Essay
ང་རང་དགའ་སའི་མི་དེ་ངའི་འཇིག་རྟེན་Writhing Competition held by Varnai-
Riglab Journal Editorial Board of the
འདི་ན་བསྡད་མེད། ཁོང་ནི་ཐོས་འཛིན་གྱི་
University. SS RICE
XES
SS
འཇིག་རྟེན་གཞན་ཞིག་ན་བསྡད་ནས་ཡོད།

